(Canticum Ecclesiasticæ * Eccli 36:14-19)
36:14 Miserére plebi tuae, super quam invocátum est nomen tuum: * et Israel quem coaequásti primogénito tuo.
36:15 Miserére civitáti sanctificatiónis tuae, Jerúsalem, * civitáti requiéi tuae.
36:16 Reple Sion inenarrabílibus verbis tuis, * et glória tua pópulum tuum.
36:17 Da testimónium his qui ab inótio creatúrae tuae sunt, * et súscita praedicatiónes quas locúti sunt in nómine tuo prophétae prióres.
36:18 Da mercédem sustinéntibus te, * ut prophétae tui fidéles inveniántur:
36:18 Et exáudi oratiónes servórum tuórum, secúndum benedictiónem Aaron de pópulo tuo: * et dírige nos in viam justítiae.
36:19 Et sciant omnes qui hábitant terram, * quia tu es Deus conspéctor saeculórum.
