[Rank]
Feria Quarta infra Hebdomadam I post Octavam Pentecostes;;Feria;;1
			
[Lectio1]
De libro primo Regum 
!1 Sam 2:12-14
12 Porro fílii Heli, fílii Bélial, nesciéntes Dóminum,
13 neque offícium sacerdotum ad pópulum, sed quicúmque immolasset víctimam, veniebat puer sacerdotis, dum coqueréntur carnes, et habebat fuscínulam tridéntem in manu sua,
14 et mittebat eam in lebetem vel in caldariam aut in ollam sive in cácabum, et omne, quod levábat fuscínula tollebat sacerdos sibi. Sic faciébant universo Israéli veniéntium in Silo.

[Responsory1]
R. Peccávi super númerum arenæ maris, et multiplicáta sunt peccáta mea: et non sum dignus vidére altitúdinem cæli præ multitúdine iniquitátis meæ: quóniam irritávi iram tuam, 
* Et malum coram te feci.
V. Quóniam iniquitátem meam ego cognósco: et delíctum meum contra me est semper, quia tibi soli peccávi.
R. Et malum coram te feci.

[Lectio2]
!1 Sam 2:15-17
15 Etiam, antequam adolérent ádipem, veniebat puer sacerdotis et dicebat immolanti: Da mihi carnem, ut coquam sacerdoti; non enim accípiam a te carnem coctam sed crudam.
16 Dicebatque illi immolans: Incendátur primum juxta morem hódie adeps, et tolle tibi quantumcúmque desíderat ánima tua. Qui respondens ajebat ei: Nequaquam; nunc enim dabis, alioquin tollam vi.
17 Erat ergo peccátum puerórum grande nimis coram Dómino, quia retrahébant hómines a sacrifício Domini.

[Responsory2]
R. Exaudísti, Dómine, oratiónem servi tui, ut ædificarem templum nómini tuo: 
* Bénedic et sanctifica domum istam in sempitérnum, Deus Israël.
V. Dómine, qui custodis pactum cum servis tuis, qui ámbulant coram te in toto corde suo.
R. Bénedic et sanctifica domum istam in sempitérnum, Deus Israël.

[Lectio3]
!1 Sam 2:18-21
18 Samuel autem ministrábat ante fáciem Dómini, puer accínctus ephod líneo.
19 Et túnicam parvam faciebat ei mater sua, quam afferebat statútis diébus ascéndens cum viro suo ut immolaret hóstiam solemnem.
20 Et benedíxit Heli Elcanæ et uxori ejus dixitque ei: Reddat tibi Dóminus semen de mulíere hac, pro fænore, quod commodásti Dómino. Et abiérunt in locum suum.
21 Visitávit ergo Dóminus Annam, et concépit et péperit tres fílios et duas filias. Et magnificátus est puer Samuel apud Dóminum.

[Responsory3]
R. Audi, Dómine, hymnum et oratiónem, quam servus tuus orat coram te hódie, ut sint óculi tui aperti, et aures tuæ intentæ, 
* Super domum istam die ac nocte.
V. Réspice, Dómine, de sanctuario tuo, et de excélso cælórum habitáculo.
R. Super domum istam die ac nocte.
&Gloria
R. Super domum istam die ac nocte.

[Oratio]
@Tempora/Pent01-0:OratioW
