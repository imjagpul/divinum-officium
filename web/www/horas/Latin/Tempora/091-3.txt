[Lectio1]
De libro Job
!Job 3:1-5
1 Post hæc apéruit Job os suum et maledíxit diéi suo,
2 et locútus est: 
3 Pereat dies in qua natus sum, et nox in qua dictum est: Conceptus est homo. 
4 Dies ille vertátur in ténebras: non requirat eum Deus désuper, et non illustrétur lúmine; 
5 obscurent eum ténebræ et umbra mortis; óccupet eum calígo, et involvátur amaritúdine.

[Responsory1]
@Tempora/091-0:Responsory7

[Lectio2]
!Job 3:6-10
6 Noctem illam tenebrosus turbo possídeat; non computétur in diébus anni, nec numerétur in mensibus. 
7 Sit nox illa solitaria, nec laude digna; 
8 maledicant ei qui maledicunt diéi, qui paráti sunt suscitare levíathan. 
9 Obtenebréntur stellæ caligine ejus, exspectet lucem et non videat, nec ortum surgentis auroræ; 
10 quia non conclúsit ostia ventris, qui portávit me, nec ábstulit mala ab óculis meis.

[Responsory2]
@Tempora/091-1:Responsory2

[Lectio3]
!Job 3:11-16
11 Quare non in vulva mórtuus sum? egréssus ex útero non statim perii? 
12 quare exceptus genibus? cur lactátus ubéribus? 
13 Nunc enim dórmiens silérem et somno meo requiéscerem 
14 cum régibus et consulibus terræ, qui ædificant sibi solitúdines, 
15 aut cum princípibus, qui póssident aurum et replent domos suas argénto; 
16 aut sicut abortívum abscónditum non subsisterem, vel qui concepti non vidérunt lucem.

[Responsory3]
@Tempora/091-0:Responsory3
