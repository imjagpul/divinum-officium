[Rank]
Feria Secunda Majoris Hebdomadæ;;Feria privilegiata;;6

[Rank] (rubrica 1955 aut rubrica 1960)
Feria Secunda Hebdomadæ Sanctæ;;Feria privilegiata;;6

[Rule]
Antiphonas horas
Feria

[Lectio1]
Léctio sancti Evangélii secúndum Joánnem.
!Joannes 12:1-9.
Ante sex dies Paschæ venit Jesus Bethániam, ubi Lázarus fuerat mórtuus, quem suscitávit Jesus. Et réliqua.
_
Homilía sancti Augustíni Epíscopi
!Tractus 50 in Joann., post initium
Ne putarent hómines phantasma esse factum, quia mórtuus resurréxit, Lázarus unus erat ex recumbéntibus: vivebat, loquebátur, epulabátur, véritas osténdebátur, infidelitas Judæórum confundebátur. Discumbebat ergo Jesus cum Lázaro, et ceteris: ministrábat Martha, una ex soróribus Lázari. Maria vero, áltera soror Lázari, accépit libram unguénti nardi pístici pretiósi, et unxit pedes Jesu, et extersit capíllis suis pedes ejus, et domus impléta est ex odore unguenti. Factum audívimus: mystérium requirámus.

[Responsory1]
R. Viri ímpii dixérunt: Opprimámus virum justum injúste, et deglutiámus eum tamquam infernus vivum: auferámus memóriam illíus de terra: et de spoliis ejus sortem mittámus inter nos: ipsi enim homicidæ thesaurizavérunt sibi mala. 
* Insipiéntes et malígni odérunt sapiéntiam: et rei facti sunt in cogitatiónibus suis.
V. Hæc cogitavérunt, et erravérunt: et excæcávit illos malítia eórum.
R. Insipiéntes et malígni odérunt sapiéntiam: et rei facti sunt in cogitatiónibus suis.

[Lectio2]
Quæcúmque ánima fidélis vis esse, cum Maria unge pedes Dómini pretióso unguento. Unguéntum illud justítia fuit, ideo libra fuit: erat autem unguéntum nardi pístici pretiósi. Quod ait, pístici, locum aliquem credere debemus, unde hoc erat unguéntum pretiósum: nec tamen hoc vacat, et sacraménto optime cónsonat. Pístis Græce, fides Latine dícitur. Quærébas operari justítiam. Justus ex fide vivit. Unge pedes Jesu bene vivéndo: Dominica sectáre vestígia. Capillis terge: si habes superflua, da paupéribus, et Dómini pedes tersísti: capílli enim superflua corporis vidéntur. Habes quod agas de superfluis tuis: tibi superflua sunt, sed Dómini pédibus necessaria sunt. Forte in terra Dómini pedes índigent.

[Responsory2]
R. Oppróbrium factus sum nimis inimícis meis: vidérunt me, et movérunt cápita sua: 
* Adjúva me, Dómine, Deus meus.
V. Locúti sunt advérsum me lingua dolósa, et sermónibus odii circumdedérunt me.
R. Adjúva me, Dómine, Deus meus.

[Lectio3]
De quibus enim, nisi de membris suis in fine dicturus est: Cum uni ex minimis meis fecístis, mihi fecístis? Superflua vestra impendístis: sed pédibus meis obsecúti estis. Domus autem impléta est odore: mundus impletus est fama bona: nam odor bonus, fama bona est. Qui male vivunt, et Christiáni vocántur, injúriam Christo faciunt: de quálibus dictum est, quod per eos nomen Dómini blasphemátur. Si per tales nomen Dei blasphemátur, per bonos nomen Dómini laudátur. Audi Apóstolum: Christi bonus odor sumus, inquit, in omni loco.

[Responsory3]
R. Insurrexérunt in me viri iníqui absque misericórdia, quæsiérunt me interfícere: et non pepercérunt in fáciem meam spúere, et lanceis suis vulneravérunt me: et concussa sunt ómnia ossa mea: 
* Ego autem existimábam me tamquam mortuum super terram.
V. Effudérunt furórem suum in me: fremuérunt contra me déntibus suis.
R. Ego autem existimábam me tamquam mortuum super terram.
&Gloria
R. Insurrexérunt in me viri iníqui absque misericórdia, quæsiérunt me interfícere: et non pepercérunt in fáciem meam spúere, et lanceis suis vulneravérunt me: et concussa sunt ómnia ossa mea: * Ego autem existimábam me tamquam mortuum super terram.

[Ant Laudes]
Faciem meam * non avérti ab increpántibus, et conspuéntibus in me.
Framea, suscitáre * advérsus eos, qui dispérgunt gregem meum.
Appendérunt * mercedem meam trigínta argenteis: quibus appretiátus sum ab eis.
Inundavérunt aquæ * super caput meum: dixi, Perii: invocábo nomen tuum, Dómine Deus.
Labia insurgéntium, * et cogitatiónes eórum vide, Dómine.

[Ant 2]
Clarífica me, Pater, * apud temetípsum claritáte, quam hábui priúsquam mundus fiéret.

[Oratio 2]
Da, quǽsumus, omnípotens Deus: ut, qui in tot advérsis ex nostra infirmitáte defícimus; intercedénte unigéniti Fílii tui passióne respirémus:
$Qui tecum

[Ant 3]
Non habéres * in me potestátem, nisi désuper tibi datum fuísset.

[Oratio 3]
Adjúva nos, Deus, salutáris noster: et ad benefícia recolenda, quibus nos instaurare dignátus es, tribue veníre gaudéntes.
$Per Dominum
