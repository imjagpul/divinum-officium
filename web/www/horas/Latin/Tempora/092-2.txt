[Lectio1]
De libro Job
!Job 28:12-16
12 Sapiéntia ubi invenítur? et quis est locus intelligéntiæ? 
13 Nescit homo prétium ejus, nec invenítur in terra suáviter vivéntium. 
14 Abyssus dicit: Non est in me, et mare lóquitur: Non est mecum. 
15 Non dábitur aurum obrízum pro ea, nec appendétur argéntum in commutatióne ejus; 
16 non conferétur tinctis Indiæ colóribus, nec lapidi sardónycho pretiosíssimo vel sapphiro.

[Responsory1]
@Tempora/091-0:Responsory4

[Lectio2]
!Job 28:17-22
17 Non adæquábitur ei aurum vel vitrum, nec commutabúntur pro ea vasa auri. 
18 Excelsa et eminéntia non memorabúntur comparatióne ejus; trahitur autem sapiéntia de occúltis. 
19 Non adæquábitur ei topazius de Æthiópia, nec tincturæ mundíssimæ componétur. 
20 Unde ergo sapiéntia venit? et quis est locus intelligéntiæ? 
21 Abscóndita est ab óculis ómnium vivéntium; vólucres quoque cæli latet. 
22 Perdítio et mors dixérunt: Auribus nostris audívimus famam ejus.

[Responsory2]
@Tempora/091-0:Responsory5

[Lectio3]
!Job 28:23-28
23 Deus intélligit viam ejus, et ipse novit locum illíus; 
24 ipse enim fines mundi intuétur, et ómnia, quæ sub cælo sunt, réspicit. 
25 Qui fecit ventis pondus, et aquas appéndit in mensúra. 
26 Quando ponebat pluviis legem et viam procellis sonántibus,
27 tunc vidit illam et enarrávit et præparávit et investigávit. 
28 Et dixit hómini: Ecce timor Dómini, ipsa est sapiéntia, et recédere a malo, intelligéntia.

[Responsory3]
@Tempora/091-0:Responsory6
