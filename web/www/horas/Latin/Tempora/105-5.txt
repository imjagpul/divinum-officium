[Lectio1]
De libro secúndo Machabæórum
!2 Mac 10:1-5
1 Machabæus autem, et qui cum eo erant, Dómino se protegénte, templum quidem et civitátem recepit,
2 aras autem, quas alienígenæ per platéas exstruxerant, itemque delubra demolítus est:
3 et purgato templo, aliud altáre fecérunt, et de ignítis lapidibus igne concepto sacrifícia obtulérunt post biennium, et incensum et lucérnas et panes propositiónis posuérunt. 
4 Quibus gestis, rogábant Dóminum prostráti in terram, ne ámplius tálibus malis incíderent: sed et, si quando peccassent, ut ab ipso mitius corriperéntur, et non bárbaris ac blasphemis homínibus traderéntur. 
5 Qua die autem templum ab alienígenis, pollutum fuerat, cóntigit eádem die purificatiónem fíeri, vigesima quinta mensis qui fuit Casleu.

[Responsory1]
@Tempora/101-0:Responsory4

[Lectio2]
!2 Mac 10:24-27
24 At Timótheus, qui prius a Judæis fuerat superatus, convocato exercitu peregrinæ multitúdinis et congregato equitatu Asiáno, advenit quasi armis Judæam capturus. 
25 Machabæus autem et qui cum ipso erant, appropinquánte illo, deprecabántur Dóminum caput terra aspergéntes lumbosque ciliciis præcincti, 
26 ad altaris crepídinem provoluti, ut sibi propítius, inimícis et adversáriis adversarétur sicut lex dicit. 
27 Et ita post oratiónem, sumptis armis, longius de civitáte procedéntes et próximi hostibus effecti resedérunt.

[Responsory2]
@Tempora/101-0:Responsory5

[Lectio3]
!2 Mac 10:28-32
28 Primo autem solis ortu utrique commisérunt, isti quidem victóriæ et prosperitátis sponsórem cum virtúte Dóminum habéntes, illi autem ducem belli animum habebant. 
29 Sed, cum véhemens pugna esset, apparuérunt adversariis de cælo viri quinque in equis, frenis áureis decóri, ducátum Judæis præstántes; 
30 ex quibus duo Machabæum médium habéntes armis suis circumseptum incólumen conservábant, in adversarios autem tela et fulmina jaciébant, ex quo et cæcitate confúsi et repléti perturbatióne cadebant. 
31 Interfecti sunt autem viginti míllia quingénti et equites sexcenti. 
32 Timótheus vero confugit in Gázaram præsidium munítum, cui præerat Chæréas.

[Responsory3]
@Tempora/101-0:Responsory6
