[Rank]
Feria Sexta infra Hebdomadam III in Quadragesima;;Feria major;;2

[Rule]

[Lectio1]
Léctio sancti Evangélii secúndum Joánnem
!Joannes 4:5-42
In illo témpore: Venit Jesus in civitátem Samaríæ, quæ dícitur Sichar: juxta prædium, quod dedit Jacob Joseph fílio suo. Et réliqua.
_
Homilía sancti Augustíni Epíscopi
!Tract. 15 in Joánnem, post init.
Jam incipiunt mysteria. Non enim frustra fatigátur Jesus: non enim frustra fatigátur virtus Dei: non enim frustra fatigátur, per quem fatigáti recreántur: non enim frustra fatigátur, quo deserénte fatigamur, quo præsénte firmamur. Fatigátur tamen Jesus, et fatigátur ab itinere, et sedet, et juxta púteum sedet, et hora sexta fatigátus sedet. Omnia ista ínnuunt aliquid, indicáre volunt aliquid: ut pulsemus, hortántur. Ipse ergo aperiat et nobis et vobis, qui dignátus est ita hortari, ut diceret: Pulsate, et aperiétur vobis.

[Responsory1]
@Tempora/Quad3-0:Responsory4

[Lectio2]
Tibi fatigátus est ab itinere Jesus. Invenímus virtútem Jesum, et invenímus infirmum Jesum: fortem, et infirmum. Fortem, quia in principio erat Verbum, et Verbum erat apud Deum, et Deus erat Verbum: hoc erat in principio apud Deum. Vis vidére quam iste Fílius Dei fortis sit? Omnia per ipsum facta sunt, et sine ipso factum est nihil: et sine labóre facta sunt. Quid ergo illo fortius, per quem sine labóre facta sunt ómnia? Infirmum vis nosse? Verbum caro factum est, et habitávit in nobis. Fortitúdo Christi te creávit: infirmitas Christi te recreávit. Fortitúdo Christi fecit, ut quod non erat, esset: infirmitas Christi fecit, ut quod erat, non períret. Cóndidit nos fortitúdine sua, quæsívit nos infirmitáte sua.

[Responsory2]
@Tempora/Quad3-0:Responsory5

[Lectio3]
Nutrit ergo ipse infírmus infirmos, tamquam gallína pullos suos: huic enim se similem fecit. Quóties vólui, inquit ad Jerúsalem, congregare fílios tuos sub alas tamquam gallína pullos suos, et noluísti? Videtis autem, fratres, quemádmodum gallína infirmétur cum pullis suis. Nulla enim alia avis, quod sit mater, agnoscitur. Vidémus nidificáre pásseres quóslibet ante óculos nostros: hirúndines, cicónias, columbas quotídie vidémus nidificáre: quos, nisi quando in nidis videmus, paréntes esse non agnoscimus. Gallína vero sic infirmátur in pullis suis, ut etiam si ipsi pulli non sequántur, fílios non videas, matrem tamen intélligas.

[Responsory3]
@Tempora/Quad3-0:Responsory6

[Ant 2]
Aquam, quam ego dedero, * si quis biberit ex ea, non sitiet in ætérnum.

[Oratio 2]
Jejúnia nostra, quǽsumus, Dómine, benigno favore proséquere: ut, sicut ab aliméntis abstinémus in córpore; ita a vítiis jejunémus in mente.
$Per Dominum

[Ant 3]
Dómine, * ut video, prophéta es tu: patres nostri in monte hoc adoravérunt.

[Oratio 3]
Præsta, quǽsumus, omnípotens Deus: ut, qui in tua protectióne confídimus, cuncta nobis adversántia te adjuvante vincamus.
$Per Dominum
