[Lectio1]
De libro primo Machabæórum
!1 Mac 9:28-32
28 Et congregáti sunt omnes amíci Judæ et dixérunt Jónathæ:
29 Ex quo frater tuus Judas defunctus est, vir símilis ei non est, qui exeat contra inimícos nostros, Bácchidem et eos qui inimíci sunt gentis nostræ. 
30 Nunc itaque, te hódie elégimus esse pro eo nobis in príncipem, et ducem ad bellándum bellum nostrum. 
31 Et suscépit Jónathas témpore illo principátum et surréxit loco Judæ fratris sui.
32 Et cognóvit Bácchides et quærebat eum occídere.

[Responsory1]
@Tempora/101-1:Responsory1

[Lectio2]
!1 Mac 9:33-36
33 Et cognóvit Jónathas, et Simon frater ejus, et omnes qui cum eo erant, et fugérunt in desértum Thécuæ et consedérunt ad aquam lacus Asphar;
34 et cognóvit Bácchides et die sabbatórum venit ipse et omnis exercitus ejus trans Jordanem.
35 Et Jónathas misit fratrem suum ducem pópuli, et rogávit Nabuthæos amicos suos, ut commodarent illis apparátum suum, qui erat copiósus. 
36 Et exiérunt fílii Jambri ex Mádaba, et comprehendérunt Joánnem et ómnia quæ habebat, et abiérunt habéntes ea.

[Responsory2]
@Tempora/101-1:Responsory2

[Lectio3]
!1 Mac 9:37-40
37 Post hæc verba renuntiátum est Jónathæ et Simoni fratri ejus, quia fílii Jambri faciunt nuptias magnas, et ducunt sponsam ex Mádaba filiam uníus de magnis princípibus Chánaan cum ambitióne magna. 
38 Et recordáti sunt sánguinis Joánnis fratris sui: et ascendérunt, et abscondérunt se sub tegumento montis,
39 et elevavérunt óculos suos, et vidérunt: et ecce tumultus, et apparátus multus: et sponsus processit, et amíci ejus, et fratres ejus obviam illis cum tympanis, et musicis, et armis multis;
40 et surrexérunt ad eos ex insídiis, et occidérunt eos, et cecidérunt vulneráti multi, et residui fugérunt in montes, et accepérunt ómnia spólia eórum.

[Responsory3]
@Tempora/101-1:Responsory3
