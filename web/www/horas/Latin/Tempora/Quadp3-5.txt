[Rank]
Feria VI post Cineres;;Feria major;;2

[Rule]
Preces Feriales

[Lectio1]
Léctio sancti Evangélii secúndum Matthǽum
!Matt 5:43-48; 6:1-4
In illo témpore: Dixit Jesus discípulis suis: Audístis quia dictum est: Díliges próximum tuum, et ódio habébis inimícum tuum. Et réliqua.
_
Homilía sancti Hierónymi Presbýteri
!Lib 1 Comm. in cap. 5 et 6 Matth.
Ego autem dico vobis: Dilígite inimícos vestros; benefácite his qui odérunt vos. Multi præcepta Dei, imbecillitate sua, non Sanctórum viribus æstimántes, putant esse impossibília quæ præcepta sunt: et dicunt suffícere virtútibus, non odisse inimícos: ceterum diligere, plus præcipi, quam humana natúra patiátur. Sciéndum est ergo, Christum non impossibília præcípere, sed perfécta. Quæ fecit David in Saul, et in Absalom: Stephanus quoque Martyr pro inimícis lapidántibus deprecátus est: et Paulus anáthema cupit esse pro persecutóribus suis. Hæc autem Jesus et docuit et fecit, dicens: Pater, ignosce illis: quod enim faciunt, nesciunt.

[Responsory1]
@Tempora/Quadp3-0:Responsory4

[Lectio2]
Ut sitis fílii Patris vestri, qui in cælis est. Si Dei præcépta custódiens, fílius quis effícitur Dei: ergo non est natúra fílius, sed arbitrio suo. Cum ergo facis eleemósynam, noli tuba cánere ante te, sicut hypócritæ faciunt in synagogis et in vicis, ut honorificéntur ab homínibus. Qui tuba canit, eleemósynam fáciens, hypócrita est. Qui jejúnans demolítur fáciem suam, ut ventris inanitátem monstret in vultu, et hic hypócrita est. Qui in synagogis et in angulis plateárum orat, ut videátur ab homínibus, hypócrita est.

[Responsory2]
@Tempora/Quadp3-0:Responsory5

[Lectio3]
Ex quibus ómnibus collígitur hypócritas esse, qui quódlibet faciunt ut ab homínibus glorificéntur. Mihi vidétur et ille, qui dicit fratri suo: Dimitte ut tollam festúcam de óculo tuo: nam propter glóriam hoc fácere vidétur, ut ipse justus esse videátur. Unde dícitur ei a Dómino: Hypócrita, éice primum trabem de óculo tuo. Non itaque virtus, sed causa virtútis apud Deum mercedem habet. Et si a recta via páululum declináveris, non interest, utrum ad déxteram vadas, an ad sinístram, cum verum iter amíseris.

[Responsory3]
@Tempora/Quadp3-0:Responsory6

[Versum 2]
@Tempora/Quadp3-4:Versum 2

[Ant 2]
Cum facis * eleemósynam nésciat sinístra tua quid fáciat déxtera tua.

[Oratio 2]
Inchoáta jejúnia, quǽsumus, Dómine, benígno favore proséquere: ut observántiam, quam corporáliter exhibémus, méntibus etiam sincéris exercére valeámus.
$Per Dominum

[Versum 3]
@Tempora/Quadp3-3:Versum 3

[Ant 3]
Tu autem cum oráveris, * intra in cubículum tuum: et clauso óstio, ora Patrem tuum.

[Oratio 3]
Tuére, Dómine, pópulum tuum et ab ómnibus peccátis cleménter emúnda: quia nulla ei nocébit advérsitas, si nulla ei dominétur iníquitas.
$Per Dominum
