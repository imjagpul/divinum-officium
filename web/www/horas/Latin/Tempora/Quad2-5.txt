[Rank]
Feria Sexta infra Hebdomadam II in Quadragesima;;Feria major;;2

[Rule]

[Lectio1]
Léctio sancti Evangélii secúndum Matthǽum
!Matt 21:33-46
In illo témpore: Dixit Jesus turbis Judæórum, et princípibus sacerdotum parábolam hanc: Homo erat paterfamilias, qui plantávit víneam, et sepem circúmdedit ei. Et réliqua.
_
Homilía sancti Ambrósii Epíscopi
!Lib. 9. in cap. 20. Lucæ.
Plerique varias significatiónes de vineæ appellatióne derívant: sed evidénter Isaías víneam Dómini Sabaoth, domum Israël esse memorávit. Hanc víneam quis alius, nisi Deus, cóndidit? Hic est ergo qui eam locávit colónis, et ipse péregre fuit: non quia ex loco ad locum profectus est Dóminus, qui ubíque semper præsens est: sed quia est præsentior diligéntibus, negligéntibus abest. Multis tempóribus ábfuit, ne præprópera viderétur exactio. Nam quo indulgentior liberalitas, eo inexcusabílior pervicácia.

[Responsory1]
@Tempora/Quad2-0:Responsory4

[Lectio2]
Unde bene secúndum Matthǽum habes, quia et sepem circúmdedit: hoc est, divinæ custodiæ munitióne vallávit, ne facile spiritalium patéret incursibus bestiárum. Et fodit in ea tórcular. Quómodo intellígimus quid sit tórcular, nisi forte quia Psalmi pro torcularibus inscribúntur; eo quod in his mysteria Dominicæ passiónis, modo musti Sancto ferventis Spiritu, redundantius æstuáverint? Unde ebrii putabántur, quibus Spíritus Sanctus inundábat. Ergo et hic fodit tórcular, in quod uvæ rationábilis fructus interior spiritali infusióne deflúeret.

[Responsory2]
@Tempora/Quad2-0:Responsory5

[Lectio3]
Ædificávit turrim, vérticem scilicet legis attollens: atque ita hanc víneam munítam, instructam, ornatam, locávit Judæis. Et témpore fructuum sérvulos misit. Bene tempus fructuum pósuit, non proventuum. Nullus enim fructus éxstitit Judæórum, nullus vineæ hujus proventus, de qua Dóminus ait: Exspectávi ut fáceret uvas, fecit autem spinas. Itaque non lætítiæ vino, non spiritali musto, sed cruento Prophetárum sánguine torcularia redundarunt.

[Responsory3]
@Tempora/Quad2-0:Responsory6

[Ant 2]
Malos male perdet, * et víneam suam locábit aliis agricolis, qui reddant ei fructum tempóribus suis.

[Oratio 2]
Da, quǽsumus, omnípotens Deus: ut, sacro nos purificánte ieiúnio, sincéris méntibus ad sancta ventúra fácias perveníre.
$Per Dominum

[Ant 3]
Quæréntes eum tenere, * timuérunt turbam, quia sicut prophétam eum habébant.

[Oratio 3]
Da, quǽsumus, Dómine, pópulo tuo salútem mentis et córporis: ut, bonis opéribus inhæréndo, tuæ semper virtútis mereátur protectióne deféndi.
$Per Dominum
