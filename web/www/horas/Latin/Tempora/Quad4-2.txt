[Rank]
Feria Tertia infra Hebdomadam IV in Quadragesima;;Feria major;;2

[Rule]

[Lectio1]
Léctio sancti Evangélii secúndum Joánnem
!Joannes 7:14-31
In illo témpore: Jam die festo mediánte, ascéndit Jesus in templum, et docébat. Et mirabántur Judæi. Et réliqua.
_
Homilía sancti Augustíni Epíscopi
!Tract. 29 in Joánnem, sub init.
Ille qui latebat, docebat, et palam loquebátur, et non tenebátur. Illud enim ut latéret, erat causa exempli, hoc potestátis. Sed cum docéret, mirabántur Judæi. Omnes quidem, quantum árbitror, mirabántur, sed non omnes convertebántur. Et unde admiratio? Quia multi nóverant ubi natus, quemádmodum fúerit educatus. Numquam eum víderant litteras discéntem: audiébant autem de lege disputántem, legis testimónia proferéntem, quæ nemo posset proferre, nisi legísset, nemo légeret, nisi litteras didicísset: et ideo mirabántur. Eórum autem admirátio, magistro facta est insinuandæ altius veritátis occasio.

[Responsory1]
R. Quid me quæritis interficere, hóminem qui vera locútus sum vobis? 
* Si male locútus sum, testimónium pérhibe de malo: si autem bene, cur me cædis?
V. Multa bona ópera operátus sum vobis: propter quod opus vultis me occídere?
R. Si male locútus sum, testimónium pérhibe de malo: si autem bene, cur me cædis?

[Lectio2]
Ex eórum quippe admiratióne et verbis, dixit Dóminus profúndum aliquid, et diligentius ínspici et díscúti dignum. Quid ergo Dóminus respóndit eis, admirántibus quómodo sciret litteras, quas non didícerat? Mea, inquit, doctrina non est mea, sed ejus qui misit me. Hæc est profúnditas prima: vidétur enim paucis verbis quasi contraria locútus. Non enim ait: Ista doctrina non est mea: sed, Mea doctrina non est mea. Si non tua, quómodo tua? si tua, quómodo non tua? Tu enim dicis utrúmque: et mea doctrina, et non mea.

[Responsory2]
R. Adduxi vos per desértum quadragínta annis ego Dóminus, et non sunt attrita vestiménta vestra: 
* Manna de cælo plui vobis, et oblíti estis me, dicit Dóminus.
V. Ego adduxi vos de terra Ægypti, et de domo servitútis liberávi vos.
R. Manna de cælo plui vobis, et oblíti estis me, dicit Dóminus.

[Lectio3]
Si ergo intueámur diligenter quod ipse in exórdio dicit sanctus Evangelísta: In princípio erat Verbum, et Verbum erat apud Deum, et Deus erat Verbum: inde pendet hujus solútio quæstiónis. Quæ est doctrina Patris, nisi Verbum Patris? Ipse ergo Christus doctrína Patris, si Verbum Patris. Sed quia Verbum, non potest esse nullius, sed alicújus: et suam doctrinam dixit seípsum, et non suam, quia Patris est Verbum. Quid enim tam tuum quam tu? Et quid tam non tuum quam tu, si alicújus est, quod es?

[Responsory3]
@Tempora/Quad4-0:Responsory6

[Ant 2]
Quid me quæritis * interficere, hóminem qui vera locútus sum vobis?

[Oratio 2]
Sacræ nobis, quǽsumus, Dómine, observatiónis jejúnia: et piæ conversatiónis augméntum, et tuæ propitiatiónis continuum præstent auxílium.
$Per Dominum.

[Ant 3]
Nemo in eum misit manum: * quia nondum venerat hora ejus.

[Oratio 3]
Miserére, Dómine, pópulo tuo: et continuis tribulatiónibus laborántem propítius respiráre concéde.
$Per Dominum.
