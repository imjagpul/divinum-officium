[Rank]
Feria V post Cineres;;Feria major;;2

[Rule]
Preces Feriales

[Lectio1]
Léctio sancti Evangélii secúndum Matthǽum
!Matt 8:5-13
In illo témpore: Cum introísset Jesus Caphárnaum, accessit ad eum centurio, rogans eum, et dicens: Dómine, puer meus jacet in domo paralýticus, et male torquétur. Et réliqua.
_
Homilía sancti Augustíni Epíscopi
!Lib. 2 de Consensu Evangelist. cap. 20, tom. 4
Videamus, utrum sibi de hoc servo centuriónis Matthæus Lucásque conséntiant. Matthæus enim dicit: Accessit ad eum centurio, rogans eum, et dicens: Puer meus jacet in domo paralyticus. Cui vidétur repugnare quod ait Lucas: Et cum audísset de Jesu, misit ad eum seniores Judæórum, rogans eum ut veníret, et sanaret servum ejus. At illi cum venissent ad Jesum, rogábant eum sollicite, dicéntes ei: Quia dignus est ut hoc illi præstes: díligit enim gentem nostram, et synagógam ipse ædificávit nobis. Jesus autem ibat cum illis: et cum jam non longe esset a domo, misit ad eum centurio amicos, dicens: Dómine, noli vexari: non enim dignus sum ut sub tectum meum intres.

[Responsory1]
R. Dómine, puer meus jacet paralyticus in domo, et male torquétur: 
* Amen dico tibi, ego véniam, et curábo eum.
V. Dómine, non sum dignus ut intres sub tectum meum: sed tantum dic verbo, et sanábitur puer meus.
R. Amen dico tibi, ego véniam, et curábo eum.

[Lectio2]
Si enim hoc ita gestum est, quómodo erit verum, quod Matthǽus narrat: Accessit ad eum quidam centurio, cum ipse non accesserit, sed amicos miserit: nisi diligenter adverténtes intelligámus Matthǽum non omnímodo deseruisse usitátum morem loquendi? Non solum enim dícere solemus, accessisse aliquem etiam antequam pervéniat illuc, quo dícitur accessisse: unde etiam dicimus: Parum accessit, vel Multum accessit eo, quo áppetit perveníre: verum etiam ipsam perventiónem cujus adipiscéndi causa acceditur, dicimus plerumque factam, etsi eum, ad quem pérvenit, non vídeat ille qui pérvenit, cum per amícum pérvenit ad aliquem, cujus ei favor est necessarius. Quod ita ténuit consuetudo, ut jam etiam vulgo perventores appelléntur, qui poténtium quorúmlibet tamquam inaccessibiles animos, per conveniéntium personárum interpositiónem, ambitiónis arte pertingunt.

[Responsory2]
@Tempora/Quadp3-0:Responsory2

[Lectio3]
Non ergo absurde Matthǽus, etiam quod vulgo possit intelligi, per alios facto accessu centuriónis ad Dóminum, compendio dicere vóluit: Accessit ad eum centurio. Verúmtamen non negligenter intuenda est etiam sancti Evangelistæ altitúdo mysticæ locutiónis, secúndum quam scriptum est in Psalmo: Accédite ad eum, et illúminámini. Proínde quia fidem centuriónis, qua vere acceditur ad Jesum, ipse ita laudávit, ut díceret: Non imveni tantam fidem in Israël: ipsum potius accessisse ad Christum dicere vóluit prudens Evangelista, quam illos, per quos verba sua míserat.

[Responsory3]
@Tempora/Quadp3-0:Responsory3

[Versum 2]
V. Repléti sumus mane misericórdia tua.
R. Exsultávimus, et delectáti sumus.

[Ant 2]
Dómine, * puer meus jacet paralýticus in domo, et male torquétur: Amen dico tibi, ego véniam, et curábo eum.

[Oratio 2]
Deus, qui culpa offénderis, pæniténtia placáris: preces pópuli tui supplicántis propítius réspice; et flagélla tuæ iracúndiæ, quæ pro peccátis nostris merémur, avérte.
$Per Dominum

[Versum 3]
@Tempora/Quadp3-3:Versum 3

[Ant 3]
Dómine, * non sum dignus ut intres sub tectum meum: sed tantum dic verbo, et sanábitur puer meus.

[Oratio 3]
Parce, Dómine, parce populo tuo: ut, dignis flagellatiónibus castigátus, in tua miseratióne respíret.
$Per Dominum