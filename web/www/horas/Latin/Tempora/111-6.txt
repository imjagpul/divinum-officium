[Lectio1]
De Ezechiéle Prophéta
!Ezek 19:1-7
1 Et tu assume planctum super príncipes Israël,
2 et dices: Quare mater tua leæna inter leones cubávit? in médio leunculórum enutrívit cátulos suos? 
3 Et edúxit unum de leúnculis suis, et leo factus est: et dídicit cápere prædam, hominémque comédere. 
4 Et audiérunt de eo Gentes: et non absque vulnéribus suis cepérunt eum, et adduxérunt eum in catenis in terram Ægypti. 
5 Quæ cum vidísset quóniam infirmáta est, et périit exspectátio ejus, tulit unum de leúnculis suis, leónem constítuit eum, 
6 qui incedébat inter leones, et factus est leo: et didicit prædam cápere et hómines devorare, 
7 didicit viduas fácere, et civitátes eórum in desértum adducere: et desoláta est terra et plenitúdo ejus a voce rugítus illíus.

[Responsory1]
@Tempora/111-0:Responsory7

[Lectio2]
!Ezek 19:8-11
8 Et convenérunt advérsus eum Gentes undique de provinciis, et expandérunt super eum rete suum, in vulnéribus eárum captus est, 
9 et misérunt eum in cáveam, in catenis adduxérunt eum ad regem Babylónis, miserúntque eum in carcerem, ne audirétur vox ejus ultra super montes Israël. 
10 Mater tua quasi vinea in sánguine tuo super aquam plantáta est; fructus ejus et frondes ejus crevérunt ex aquis multis, 
11 et factæ sunt ei virgæ sólidæ in sceptra dominántium, et exaltáta est statúra ejus inter frondes, et vidit altitúdinem suam in multitúdine pálmitum suórum.

[Responsory2]
@Tempora/111-1:Responsory2

[Lectio3]
!Ezek 19:12-14
12 Et evulsa est in ira, in terramque projecta, et ventus urens siccávit fructum ejus; marcuérunt et arefactæ sunt virgæ róboris ejus, ignis comédit eam; 
13 et nunc transplantáta est in desértum, in terra ínvia et sitiénti,
14 et egréssus est ignis de virga ramórum ejus, qui fructum ejus comédit, et non fuit in ea virga fortis, sceptrum dominántium. Planctus est, et erit in planctum.

[Responsory3]
@Tempora/111-1:Responsory3
