[Rank]
Sabbato infra Hebdomadam IV post Octavam Pentecostes;;Feria;;1

[Rule]
Oratio Dominica

[Lectio1]
De libro primo Regum.
!1 Sam 21:1-3
1 Venit autem David in Nobe ad Achímelech sacerdotem. Et obstupuit Achímelech, eo quod venísset David, et dixit ei: Quare tu solus, et nullus est tecum? 
2 Et ait David ad Achímelech sacerdotem: Rex præcepit mihi sermónem et dixit: Nemo sciat rem propter quam missus es a me, et cujusmodi præcepta tibi dederim; nam et púeris condixi in illum et illum locum. 
3 Nunc ergo, si quid habes ad manum, vel quinque panes, da mihi, aut quidquid inveneris.

[Responsory1]
@Tempora/Pent01-3:Responsory1

[Lectio2]
!1 Sam 21:4-6
4 Et respondens sacerdos ad David ait illi: Non habeo láicos panes ad manum, sed tantum panem sanctum; si mundi sunt púeri, maxime a muliéribus? 
5 Et respóndit David sacerdoti et dixit ei: Equidem, si de muliéribus agitur, continúimus nos ab heri et nudiustertius, quando egrediebamur, et fuérunt vasa puerórum sancta. Porro via hæc pollúta est, sed et ipsa hódie sanctificábitur in vasis. 
6 Dedit ergo ei sacerdos sanctificátum panem; neque enim erat ibi panis, nisi tantum panes propositiónis, qui subláti fuerant a fácie Dómini, ut poneréntur panes cálidi.

[Responsory2]
@Tempora/Pent01-3:Responsory2

[Lectio3]
!1 Sam 21:7-9
7 Erat autem ibi vir quidam de servis Saul in die illa intus in tabernáculo Dómini, et nomen ejus Doëg Idumæus potentíssimus pastórum Saul. 
8 Dixit autem David ad Achímelech: Si habes hic ad manum hastam aut gládium? quia gládium meum et arma mea non tuli mecum; sermo enim regis urgebat. 
9 Et dixit sacerdos: Ecce hic gládius Góliath Philisthæi, quem percussísti in Valle terebinthi: est involutus pallio post ephod. Si istum vis tollere, tolle, neque enim hic est alius absque eo. Et ait David: Non est huic alter símilis: da mihi eum.

[Responsory3]
@Tempora/Pent01-3:Responsory3
