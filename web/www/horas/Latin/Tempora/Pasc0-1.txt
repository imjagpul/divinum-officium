[Rank]
Die II infra octavam Paschæ;;Duplex I classis;;7;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium Commemoratio;
Minores sine Antiphona;
Capitulum Versum 2;
Psalmi Dominica;

[Lectio1]
Léctio sancti Evangélii secúndum Lucam
!Luc 24:13-35
In illo témpore: Duo ex discípulis Jesu ibant ipsa die in castéllum, quod erat in spátio stadiórum sexagínta ab Jerúsalem, nomine Emmaus. Et réliqua.
_
Homilía sancti Gregórii Papæ
!Homilía 23 in Evangelia
Audístis, fratres caríssimi, quia duobus discípulis ámbulántibus in via, non quidem credéntibus, sed tamen de se loquéntibus, Dóminus appáruit: sed eis spéciem, quam recognóscerent, non osténdit. Hoc ergo egit foris Dóminus in óculis corporis, quod apud ipsos agebátur intus in óculis cordis. Ipsi namque apud semetípsos intus et amábant, et dubitábant: eis autem Dóminus foris et præsens áderat, et quis esset non osténdebat. De se ergo loquéntibus præséntiam exhibuit: sed de se dubitántibus cognitiónis suæ spéciem abscóndit.

[Responsory1]
R. María Magdaléne, et áltera María ibant dilúculo ad monuméntum:
* Jesum quem quǽritis, non est hic, surréxit sicut locútus est, præcédet vos in Galilǽam, ibi eum vidébitis. Allelúja, allelúja.
V. Et valde mane una sabbatórum veniunt ad monuméntum, orto jam sole: et introëúntes vidérunt júvenem sedéntem in dextris, qui dixit illis.
R. Jesum quem quǽritis, non est hic, surréxit sicut locútus est, præcédet vos in Galilǽam, ibi eum vidébitis. Allelúja, allelúja.

[Lectio2]
Verba quidem cóntulit, durítiam intelléctus increpávit, sacræ Scripturæ mysteria, quæ de seipso erant, apéruit: et tamen quia adhuc in eórum córdibus peregrínus erat a fide, se ire longius finxit. Fíngere namque, compónere dicimus: unde et compositores luti, fígulos vocamus. Nihil ergo simplex Véritas per duplicitátem fecit: sed talem se eis exhibuit in corpore, qualis apud illos erat in mente. Probándi autem erant, si hi, qui eum etsi necdum ut Deum diligerent, saltem ut peregrinum amare potuíssent.

[Responsory2]
R. Surréxit pastor bonus, qui ánimam suam pósuit pro óvibus suis, et pro grege suo mori dignátus est:
* Allelúja, allelúja, allelúja.
V. Etenim Pascha nostrum immolátus est Christus.
R. Allelúja, allelúja, allelúja.
&Gloria
R. Allelúja, allelúja, allelúja.

[Lectio3]
Sed quia esse extránei a caritáte non potérant hi, cum quibus Véritas gradiebátur: eum ad hospitium quasi peregrinum vocant. Cur autem dicimus, vocant, cum illic scriptum sit: Et coëgérunt eum? Ex quo nimirum exemplo collígitur, quia peregrini ad hospitium non solum invitándi sunt, sed etiam trahendi. Mensam ígitur ponunt, panes cibosque ófferunt: et Deum, quem in Scripturæ sacræ expositióne non cognóverant, in panis fractióne cognoscunt. Audiéndo ergo præcepta Dei illumináti non sunt, faciéndo illumináti sunt: quia scriptum est: Non auditores legis justi sunt apud Deum, sed factores legis justificabúntur. Quisquis ergo vult audíta intellígere, festínet ea, quæ jam audíre pótuit, opere implére. Ecce Dóminus non est cógnitus dum loquerétur, et dignátus est cognósci, dum páscitur.

[Ant 2]
Jesus junxit se * discípulis suis in via, et ibat cum illis: óculi autem eórum tenebántur, ne eum agnóscerent: et increpávit eos, dicens: O stulti et tardi corde ad credéndum in his, quæ locúti sunt Prophétæ, allelúja.

[Oratio]
Deus, qui solemnitáte pascháli, mundo remédia contulísti: pópulum tuum, quǽsumus, cælésti dono proséquere; ut et perféctam libertátem cónsequi mereátur, et ad vitam profíciat sempitérnam.
$Per Dominum.

[Ant 3]
Qui sunt hi sermónes * quos confértis ad ínvicem ambulántes, et estis tristes? allelúja.

