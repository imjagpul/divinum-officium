[Lectio1]
De libro primo Machabæórum
!1 Mac 12:39-43
39 Et, cum cogitasset Tryphon regnare Asiæ, et assúmere diadéma, et exténdere manum in Antíochum regem:
40 timens ne forte non permitteret eum Jónathas, sed pugnaret advérsus eum, quærebat comprehéndere eum, et occídere, et exsúrgens ábiit in Bethsan. 
41 Et exívit Jónathas obviam illi cum quadragínta míllibus virórum electórum in prælium, et venit Bethsan. 
42 Et vidit Tryphon quia venit Jónathas cum exercitu multo, ut extenderet in eum manus: tímuit;
43 et excepit eum cum honóre, et commendávit eum ómnibus amicis suis, et dedit ei múnera: et præcepit exercítibus suis ut obedirent ei, sicut sibi.

[Responsory1]
@Tempora/101-0:Responsory7

[Lectio2]
!1 Mac 12:44-47
44 Et dixit Jónathæ: Ut quid vexásti univérsum pópulum, cum bellum nobis non sit? 
45 Et nunc remítte eos in domos suas; élige autem tibi viros paucos, qui tecum sint, et veni mecum Ptolemáidam, et tradam eam tibi, et réliqua præsidia, et exercitum, et universos præpositos negotii: et convérsus abibo; proptérea enim veni. 
46 Et credidit ei, et fecit sicut dixit: et dimísit exercitum, et abiérunt in terram Juda.
47 Retinuit autem secum tria míllia virórum: ex quibus remisit in Galilæam duo míllia; mille autem venérunt cum eo.

[Responsory2]
@Tempora/101-1:Responsory2

[Lectio3]
!1 Mac 12:48-52
48 Ut autem intrávit Ptolemáidam Jónathas, clausérunt portas civitátis Ptolemenses, et comprehendérunt eum: et omnes qui cum eo intraverant, gládio interfecérunt. 
49 Et misit Tryphon exercitum et équites in Galilæam et in campum magnum, ut perderent omnes socios Jónathæ. 
50 At illi, cum cognóvissent quia comprehénsus est Jónathas, et périit, et omnes qui cum eo erant, hortáti sunt semetípsos, et exiérunt paráti in prælium. 
51 Et vidéntes hi qui insecúti fuerant, quia pro ánima res est illis, reversi sunt;
52 illi autem venérunt omnes cum pace in terram Juda. Et planxérunt Jónathan et eos qui cum ipso fuerant valde.

[Responsory3]
@Tempora/101-1:Responsory3
