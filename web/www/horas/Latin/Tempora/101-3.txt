[Lectio1]
De libro primo Machabæórum
!1 Mac 2:19-22
19 Et respondit Mathathías et dixit magna voce: Etsi omnes Gentes regi Antíocho obediunt, ut discedat unusquísque a servitute legis patrum suórum, et conséntiat mandatis ejus:
20 ego et fílii mei, et fratres mei, obediémus legi patrum nostrórum.
21 Propitius sit nobis Deus, non est nobis utile relínquere legem et justítias Dei:
22 non audiémus verba regis Antíochi, nec sacrificábimus transgrediéntes legis nostræ mandata, ut eámus áltera via.

[Responsory1]
@Tempora/101-0:Responsory7

[Lectio2]
!1 Mac 2:23-26
23 Et, ut cessávit loqui verba hæc, accessit quidam Judæus in ómnium óculis sacrificáre idolis super aram in civitáte Modin, secúndum jussum regis.
24 Et vidit Mathathías et doluit, et contremuérunt renes ejus, et accénsus est furor ejus secúndum judícium legis, et insiliens trucidávit eum super aram.
25 Sed et virum, quem rex Antíochus miserat, qui cogebat immolare, occidit in ipso témpore, et aram destruxit:
26 et zelátus est legem, sicut fecit Phínees Zamri fílio Salomi. 

[Responsory2]
@Tempora/101-1:Responsory2

[Lectio3]
!1 Mac 2:27-30
27 Et exclamávit Mathathías voce magna in civitáte, dicens: Omnis qui zelum habet legis státuens testaméntum exeat post me.
28 Et fugit ipse, et fílii ejus in montes, et reliquérunt quæcúmque habébant in civitáte.
29 Tunc descendérunt multi quæréntes judícium et justítiam in desértum.
30 Et sedérunt ibi ipsi, et fílii eórum, et mulíeres eórum, et pécora eórum, quóniam inundavérunt super eos mala.

[Responsory3]
@Tempora/101-1:Responsory3
