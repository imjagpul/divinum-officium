[Rank]
Feria Quarta infra Hebdomadam II in Quadragesima;;Feria major;;2

[Rule]

[Lectio1]
Léctio sancti Evangélii secúndum Matthǽum
!Matt 20:17-28
In illo témpore: Ascéndens Jesus Jerosolymam, assúmpsit duódecim discipulos secréto, et ait illis: Ecce ascéndimus Jerosolymam, et Fílius hóminis tradétur princípibus sacerdotum, et scribis, et condemnábunt eum morte. Et réliqua.
_
Homilía sancti Ambrósii Epíscopi
!Lib. 5 de Fide ad Gratianum, cap. 2, post initium.
Considerate, quæ mater filiórum Zebedæi cum fíliis et pro fíliis petat: mater est útique, cui pro filiórum honóre sollicitæ, immóderatior quidem, sed tamen ignoscenda mensúra votórum est. Atque mater ætate longæva, studio religiosa, solátio destituta, quæ tunc témporis, quando vel juvanda, vel alenda foret válidæ prolis auxílio, abesse sibi liberos patiebátur, et voluptáti suæ mercedem sequéntium Christum prætulerat filiórum. Qui prima voce vocáti a Dómino (ut légimus) relictis retibus et patre, secúti sunt eum.

[Responsory1]
@Tempora/Quad2-0:Responsory7

[Lectio2]
Hæc ígitur, studio maternæ sedulitátis indulgentior, obsecrábat Salvatórem, dicens: Ut sédeant hi duo fílii mei, unus ad déxteram tuam, et alter ad sinistram in regno tuo. Etsi error, pietátis tamen error est. Nesciunt enim materna víscera patiéntiam: etsi voti avara, tamen veniábilis cupiditas, quæ non pecuniæ est avida, sed gratiæ. Nec inverecúnda petitio, quæ non sibi, sed líberis consulebat. Matrem consideráte, matrem cogitate.

[Responsory2]
@Tempora/Quad2-0:Responsory8

[Lectio3]
Considerábat Christus matris dilectiónem, quæ filiórum mercede grandævam solabátur senéctam: et disidériis licet fessa maternis, caríssimórum pignórum tolerábat abséntiam. Considerate etiam feminam, hoc est, sexum fragiliórem, quem Dóminus propria nondum confirmáverat passione. Considerate, inquam, Hevæ illíus primæ mulíeris herédem, transfusa in omnes immoderátæ cupiditátis successióne labéntem: quam Dóminus adhuc proprio sánguine non redémerat, nondum inólitam afféctibus ómnium immódici contra fas honoris appeténtiam suo Christus cruore dilúerat. Hereditario ígitur mulier delinquebat erróre.

[Responsory3]
@Tempora/Quad2-0:Responsory9

[Ant 2]
Ecce ascéndimus * Jerosolymam: et Fílius hóminis tradétur ad crucifigéndum.

[Oratio 2]
Pópulum tuum, quǽsumus, Dómine, propítius réspice: et quos ab escis carnálibus præcipis abstinere, a noxiis quoque vitiis cessare concede.
$Per Dominum

[Ant 3]
Tradétur enim Géntibus * ad illudéndum, et flagellándum, et crucifigéndum.

[Oratio 3]
Deus, innocéntiæ restitutor et amator, dírige ad te tuórum corda servórum: ut, spíritus tui fervore concepto, et in fide inveniántur stábiles, et in opere efficaces.
$Per Dominum
