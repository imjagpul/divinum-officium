[Lectio1]
De libro primo Machabæórum
!1 Mac 16:14-17
14 Simon autem, perámbulans civitátes quæ erant in regióne Judææ, et sollicitúdinem gerens eárum, descéndit in Jericho ipse, et Mathathías fílius ejus, et Judas, anno centésimo septuagesimo septimo, mense undecimo: hic est mensis Sabath. 
15 Et suscépit eos fílius Abóbi in munitiúnculam, quæ vocátur Doch, cum dolo, quam ædificávit; et fecit eis convivium magnum, et abscóndit illic viros
16 et, cum inebriátus esset Simon et fílii ejus, surréxit Ptolemæus cum suis, et sumpsérunt arma sua, et intravérunt in convivium: et occidérunt eum, et duos fílios ejus, et quosdam púeros ejus:
17 et fecit deceptiónem magnam in Israël, et réddidit mala pro bonis.

[Responsory1]
@Tempora/101-0:Responsory7

[Lectio2]
!1 Mac 16:18-21
18 Et scripsit hæc Ptolemæus, et misit regi, ut mitteret ei exercitum in auxílium, et traderet ei regiónem, et civitátes eórum, et tributa. 
19 Et misit alios in Gázaram tollere Joánnem: et tribunis misit epistolas, ut venírent ad se, et daret eis argéntum, et aurum, et dona. 
20 Et alios misit occupare Jerúsalem et montem templi. 
21 Et præcurrens quidam, nuntiávit Joánni in Gázara, quia périit pater ejus et fratres ejus, et quia: Misit te quoque intérfici.

[Responsory2]
@Tempora/101-1:Responsory2

[Lectio3]
!1 Mac 16:22-24
22 Ut audívit autem, veheménter expávit: et comprehéndit viros, qui venerant perdere eum, et occídit eos; cognóvit enim quia quærébant eum pérdere.
23 Et cetera sermónum Joánnis, et bellórum ejus, et bonárum virtútum, quibus fortiter gessit, et ædificii murórum, quos exstruxit, et rerum gestárum ejus,
24 ecce hæc scripta sunt in libro diérum sacerdotii ejus, ex quo factus est princeps sacerdotum post patrem suum.

[Responsory3]
@Tempora/101-1:Responsory3
