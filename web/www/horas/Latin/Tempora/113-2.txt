[Lectio1]
De Daniéle Prophéta
!Dan 3:14-15
14 Pronuntiansque Nabuchodónosor rex, ait eis: Veréne, Sidrach, Misach et Abdénago, deos meos non cólitis, et státuam auream, quam constitui, non adoratis? 
15 Nunc ergo si estis parati, quacúmque hora audieritis sónitum tubæ, fístulæ, cítharæ, sambúcæ, et psalterii, et symphoniæ, omnisque generis musicórum, prostérnite vos et adoráte státuam, quam feci. Quod si non adoraveritis, eádem hora mittémini in fornacem ignis ardentis, et quis est Deus, qui erípiet vos de manu mea?

[Responsory1]
@Tempora/111-2:Responsory1

[Lectio2]
!Dan 3:16-19
16 Respondéntes Sidrach, Misach et Abdénago, dixérunt regi Nabuchodónosor: Non oportet nos de hac re respondére tibi:
17 ecce enim Deus noster, quem cólimus, potest erípere nos de camino ignis ardentis, et de mánibus tuis, o rex, liberare. 
18 Quod si nolúerit, notum sit tibi, rex, quia deos tuos non cólimus, et státuam auream, quam erexísti, non adoramus. 
19 Tunc Nabuchodónosor repletus est furóre, et aspectus faciéi illíus immutátus est super Sidrach, Misach et Abdénago, et præcepit ut succenderétur fornax séptuplum quam succéndi consuéverat.

[Responsory2]
@Tempora/111-2:Responsory2

[Lectio3]
!Dan 3:21-24
21 Et conféstim viri illi vincti, cum braccis suis, et tiáris, et calceamentis, et vestibus, missi sunt in médium fornacis ignis ardentis;
22 nam jussio regis urgebat. Fornax autem succensa erat nimis; porro viros illos, qui miserant Sidrach, Misach et Abdénago, interfécit flamma ignis. 
23 Viri autem hi tres, id est Sidrach, Misach et Abdénago, cecidérunt in médio camino ignis ardentis, colligati. 
24 Et ambulábant in médio flammæ, laudántes Deum, et benedicéntes Dómino.

[Responsory3]
@Tempora/111-2:Responsory3
