[Rank]
Feria quinta infra Hebdomadam VI post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum.
!2 Sam 15:13-15
13 Venit ígitur nuntius ad David dicens: Toto corde univérsus Israël sequitur Absalom. 
14 Et ait David servis suis qui erant cum eo in Jerúsalem: Súrgite, fugiámus; neque enim erit nobis effúgium a fácie Absalom. Festinate égredi, ne forte veniens óccupet nos et impellat super nos ruínam et percutiat civitátem in ore gládii. 
15 Dixerúntque servi regis ad eum: Omnia, quæcúmque præcéperit dominus noster rex, libenter exsequemur servi tui.

[Responsory1]
@Tempora/Pent01-1:Responsory1

[Lectio2]
!2 Sam 15:16-18
16 Egréssus est ergo rex et univérsa domus ejus pédibus suis; et derelíquit rex decem mulieres concubinas ad custodiéndam domum. 
17 Egressúsque rex et omnis Israël pédibus suis stetit procul a domo. 
18 Et univérsi servi ejus ambulábant juxta eum; et legiónes Ceréthi et Pheléthi et omnes Gethæi pugnatores válidi sexcénti viri, qui secúti eum fuerant de Geth, pédites præcedébant regem.

[Responsory2]
@Tempora/Pent01-1:Responsory2

[Lectio3]
!2 Sam 15:19-20
19 Dixit autem rex ad Ethái Gethæum: Cur venis nobíscum? Revertere et habita cum rege, quia peregrínus es et egréssus es de loco tuo. 
20 Heri venísti, et hódie compelleris nobíscum égredi? Ego autem vadam quo iturus sum; revertere et reduc tecum fratres tuos, et Dóminus fáciet tecum misericórdiam et veritátem, quia ostendísti grátiam et fidem.

[Responsory3]
@Tempora/Pent01-1:Responsory3