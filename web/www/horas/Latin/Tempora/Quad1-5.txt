[Rank]
Feria Sexta Quattuor Temporum Quadragesimæ;;Feria major;;2

[Rank1960]
Feria Sexta Quattuor Temporum Quadragesimæ;;Feria major;;3

[RankNewcal]
Feria VI. infra Hebdomadam I in Quadragesima;;Feria major;;2

[Rule]

[Lectio1]
Léctio sancti Evangélii secúndum Joánnem
!Joannes 5:1-15
In illo témpore: Erat dies festus Judæórum, et ascéndit Jesus Jerosolymam. Et réliqua.
_
Homilía sancti Augustíni Epíscopi
!Tractátus 17 in Joánnem, post initium
Videámus quid volúerit significáre in illo uno, quem etiam ipse servans unitátis mystérium, de tot languéntibus unum sanare dignátus est. Invenit in annis ejus númerum quemquam languoris: trigínta et octo annos habebat in infirmitáte. Hic númerus quómodo magis ad languórem pertineat, quam ad sanitátem, paulo diligentius exponéndum est. Intentos vos volo: áderit Dóminus, ut cóngrue loquar, et sufficienter audiatis. Quadragenarius númerus sacrátus nobis in quadam perfectióne commendátur; notum esse árbitror caritáti vestræ: testántur sæpíssime divinæ Scripturæ: jejunium hoc número consecrátum esse, bene nostis. Nam et Móyses quadragínta diébus jejunávit, et Elias tótidem: et ipse Dóminus noster et Salvátor Jesus Christus hunc jejunii númerum implévit. Per Móysen significátur Lex, per Elíam significántur Prophetæ, per Dóminum significátur Evangélium. Ideo in illo monte tres apparuérunt, ubi se discípulis osténdit in claritate vultus et vestis suæ: appáruit enim medius inter Móysen et Elíam, tamquam Evangélium testimónium haberet a Lege et Prophetis.

[Responsory1]
@Tempora/Quad1-0:Responsory4

[Lectio2]
Sive ergo in Lege, sive in Prophetis, sive in Evangelio, quadragenarius númerus nobis in jejúnio commendátur. Jejunium autem magnum et generale est, abstinére ab iniquitátibus et illícitis voluptátibus sæculi, quod est perfectum jejunium: Ut abnegántes impietátem et sæculares cupiditates, temperanter et juste et pie vivámus in hoc sæculo. Huic jejúnio quam mercedem addit Apóstolus? Séquitur et dicit: Exspectántes illam beátam spem, et manifestatiónem glóriæ beáti Dei et Salvatoris nostri Jesu Christi. In hoc ergo sæculo quasi quadragesimam abstinéntiæ celebramus, cum bene vívimus, cum ab iniquitátibus et ab illícitis voluptátibus abstinémus: sed quia hæc abstinéntia sine mercede non erit, exspectámus beátam illam spem, et revelatiónem glóriæ magni Dei et Salvatoris nostri Jesu Christi. In illa spe, cum fúerit de spe facta res, accepturi sumus mercedem denárium. Ipsa enim merces rédditur operariis in vinea laborántibus, secúndum Evangélium, quod vos credo réminisci: neque enim ómnia commemoranda sunt tamquam rudibus et imperítis. Denarius ergo, qui accépit nomen a número decem, redditur, et conjunctus quadragenario fit quinquagenarius: unde cum labóre celebramus. Quadragesimam ante Pascha; cum lætítia vero, tamquam accepta mercede, Quinquagesimam post Pascha.

[Responsory2]
@Tempora/Quad1-0:Responsory5

[Lectio3]
Mementóte quod proposúerim númerum trigíntaócto annórum in illo languido. Volo expónere, quare númerus ille trigesimus et octavus, languoris sit potius quam sanitátis. Ergo, ut dicebam, caritas implet Legem: ad plenitúdinem Legis in ómnibus opéribus pertinet quadragenarius númerus. In caritate autem duo præcepta nobis commendántur: Diliges Dóminum Deum tuum ex toto corde tuo, et ex tota ánima tua, et ex tota mente tua: et diliges próximum tuum sicut teípsum. In his duobus præceptis tota Lex pendet, et Prophetæ. Merito et illa vidua omnes facultates suas, duo minuta misit in dona Dei: mérito et pro illo languido a latrónibus sauciato stabularius duos nummos accepit, unde sanarétur: mérito apud Samaritanos biduum fecit Jesus, ut eos caritate firmaret. Binario ergo isto número cum aliquid boni significátur, maxime bipertíta caritas commendátur. Si ergo quadragenarius númerus habet perfectiónem Legis, et Lex non implétur nisi in gémino præcépto caritátis: quid miraris, quia languebat, qui ad quadragínta, duo minus habebat?

[Responsory3]
@Tempora/Quad1-0:Responsory6

[Ant 2]
Angelus Dómini * descendebat de cælo, et movebátur aqua, et sanabátur unus.

[Oratio 2]
Esto, Dómine, propítius plebi tuæ: et, quam tibi facis esse devotam, benigno refove miserátus auxílio.
$Per Dominum

[Ant 3]
Qui me sanum fecit * ille mihi præcepit: tolle grabátum tuum, et ambula in pace.

[Oratio 3]
Exáudi nos, miséricors Deus: et méntibus nostris gratiæ tuæ lumen osténde. 
$Per Dominum
