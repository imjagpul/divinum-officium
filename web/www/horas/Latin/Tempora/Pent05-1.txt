[Rank]
Feria secunda infra Hebdomadam V post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum.
!2 Sam 2:1-4
1 Igitur post hæc consuluit David Dóminum dicens: Num ascéndam in unam de civitátibus Juda? Et ait Dóminus ad eum: Ascende. Dixitque David: Quo ascéndam? Et respóndit ei: In Hebron. 
2 Ascéndit ergo David et duæ uxores ejus Achínoam Jezrahelítes et Abígail uxor Nabal Carmeli; 
3 sed et viros, qui erant cum eo, duxit David síngulos cum domo sua; et mansérunt in óppidis Hebron. 
4 Venerúntque viri Juda, et unxérunt ibi David, ut regnaret super domum Juda.

[Responsory1]
@Tempora/Pent03-1Feria:Responsory1

[Lectio2]
!2 Sam 2:4-7
4 Et nuntiátum est David, quod viri Jabes Gálaad sepelissent Saul. 
5 Misit ergo David nuntios ad viros Jabes Gálaad dixitque ad eos: Benedicti vos a Dómino, qui fecístis misericórdiam hanc cum domino vestro Saul, et sepelístis eum. 
6 Et nunc retríbuet vobis quidem Dóminus misericórdiam et veritátem, sed et ego reddam grátiam, eo quod fecístis verbum istud. 
7 Conforténtur manus vestræ et estote fílii fortitúdinis; licet enim mórtuus sit dominus vester Saul, tamen me unxit domus Juda in regem sibi.

[Responsory2]
@Tempora/Pent03-1Feria:Responsory2

[Lectio3]
!2 Sam 2:8-11
8 Abner autem fílius Ner, princeps exercitus Saul, tulit Isboseth fílium Saul, et circumduxit eum per castra,
9 regemque constítuit super Gálaad, et super Géssuri, et super Jézrahel, et super Ephraim, et super Benjamin, et super Israël univérsum. 
10 Quadragínta annórum erat Isboseth fílius Saul cum regnare cœpísset super Israël, et duobus annis regnávit. Sola autem domus Juda sequebátur David. 
11 Et fuit númerus diérum, quos commorátus est David ímperans in Hebron super domum Juda, septem annórum et sex mensium.

[Responsory3]
@Tempora/Pent03-1Feria:Responsory3
