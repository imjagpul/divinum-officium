[Rank]
Feria tertia infra Hebdomadam V post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum.
!2 Sam 3:6-10
6 Cum ergo esset prælium inter domum Saul et domum David, Abner fílius Ner regebat domum Saul. 
7 Fuerat autem Sauli concubina nómine Respha, fília Aja. Dixitque Isboseth ad Abner:
8 Quare ingréssus es ad concubinam patris mei? Qui irátus nimis propter verba Isboseth ait: Numquid caput canis ego sum advérsum Judam hódie, qui fécerim misericórdiam super domum Saul patris tui, et super fratres et próximos ejus, et non trádidi te in manus David? Et tu requisísti in me quod argúeres pro mulíere hódie? 
9 Hæc fáciat Deus Abner, et hæc addat ei, nisi, quómodo jurávit Dóminus David, sic fáciam cum eo, 
10 ut transferátur regnum de domo Saul, et elevétur thronus David super Israël et super Judam a Dan usque Bersabée.

[Responsory1]
@Tempora/Pent03-2Feria:Responsory1

[Lectio2]
!2 Sam 3:12-16
12 Misit ergo Abner nuntios ad David pro se dicéntes: Cujus est terra? et ut loqueréntur: Fac mecum amicítias, et erit manus mea tecum et reducam ad te univérsum Israël. 
13 Qui ait: Optime: ego fáciam tecum amicítias, sed unam rem peto a te, dicens: Non vidébis fáciem meam, antequam adduxeris Michol filiam Saul; et sic vénies, et vidébis me.
14 Misit autem David nuntios ad Isboseth fílium Saul dicens: Redde uxórem meam Michol, quam despóndi mihi centum præputiis Philísthiim. 
15 Misit ergo Isboseth et tulit eam a viro suo Pháltiel, fílio Lais. 
16 Sequebatúrque eam vir suus, plorans usque Bahúrim. Et dixit ad eum Abner: Vade et revertere. Qui reversus est.

[Responsory2]
@Tempora/Pent03-2Feria:Responsory2

[Lectio3]
!2 Sam 3:17-21
17 Sermónem quoque íntulit Abner ad seniores Israël, dicens: Tam heri quam nudiustertius quærebátis David, ut regnaret super vos. 
18 Nunc ergo fácite, quóniam Dóminus locútus est ad David, dicens: In manu servi mei David salvábo pópulum meum Israël de manu Philísthiim, et ómnium inimicórum ejus. 
19 Locútus est autem Abner etiam ad Bénjamin. Et ábiit ut loquerétur ad David in Hebron ómnia quæ placúerant Israéli et universo Bénjamin. 
20 Venitque ad David in Hebron cum viginti viris, et fecit David Abner et viris ejus, qui venerant cum eo, convivium. 
21 Et dixit Abner ad David: Surgam ut congregem ad te, dóminum meum regem, omnem Israël.

[Responsory3]
@Tempora/Pent01-2:Responsory3
