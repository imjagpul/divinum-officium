[Rank]
Feria III infra Hebdomadam II Adventus;;Feria major;;2

[Rule]
Oratio Dominica

[Lectio1]
De Isaía Prophéta
!Isa 14:1-2
1 Prope est ut véniat tempus ejus, et dies ejus non elongabúntur. Miserébitur enim Dóminus Jacob, et éliget adhuc de Israël, et requiéscere eos fáciet super humum suam: adjungétur ádvena ad eos, et adhærébit domui Jacob. 
2 Et tenébunt eos pópuli, et addúcent eos in locum suum: et possidébit eos domus Israël super terram Dómini in servos et ancíllas: et erunt capiéntes eos, qui se céperant, et subícient exactóres suos.

[Responsory1]
@Tempora/Adv1-2:Responsory1

[Lectio2]
!Isa 14:3-6
3 Et erit in die illa, cum requiem dedérit tibi Deus a labóre tuo, et a concussióne tua, et a servitúte dura, qua ante servísti:
4 sumes parábolam istam contra regem Babylónis, et dices: Quómodo cessávit exactor, quiévit tributum? 
5 Contrívit Dóminus báculum impiórum, virgam dominántium,
6 cædéntem pópulos in indignatióne, plaga insanábili, subiciéntem in furóre gentes, persequéntem crudéliter.

[Responsory2]
@Tempora/Adv1-2:Responsory2

[Lectio3]
!Isa 14:12-15
12 Quómodo cecidísti de cælo, lúcifer, qui mane oriébaris? corruísti in terram, qui vulnerabas gentes? 
13 qui dicébas in corde tuo: In cælum conscéndam, super astra Dei exaltábo solium meum, sedébo in monte testaménti, in latéribus Aquilónis. 
14 Ascéndam super altitúdinem nubium, símilis ero Altíssimo. 
15 Verúmtamen ad inférnum detrahéris in profúndum laci.

[Responsory3]
@Tempora/Adv1-2:Responsory3

[Ant 2]
Super te, * Jerúsalem, oriétur Dóminus, et glória ejus in te vidébitur.

[Ant 3]
Vox clamántis * in desérto, Parate viam Dómini, rectas fácite sémitas Dei nostri.
