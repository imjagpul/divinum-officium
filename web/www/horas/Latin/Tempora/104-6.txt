[Lectio1]
De libro secúndo Machabæórum
!2 Mac 6:1-4
1 Sed non post multum témporis, misit rex Antíochus senem quemdam Antiochénum, qui compélleret Judæos, ut se transferrent a pátriis et Dei légibus:
2 contaminare etiam, quod in Jerosolymis erat, templum; et cognominare Jovis Olympii: et in Garízim, prout erant hi qui locum inhabitábant, Jovis hospitalis. 
3 Péssima autem et univérsis gravis erat malórum incursio;
4 nam templum luxuria et comessatiónibus Géntium erat plenum, et scortántium cum meretrícibus: sacratisque ædibus mulieres se ultro ingerébant, intro feréntes ea quæ non licebat.

[Responsory1]
@Tempora/101-0:Responsory7

[Lectio2]
!2 Mac 6:5-9
5 Altare étiam plenum erat illícitis, quæ légibus prohibebántur;
6 neque autem sábbata custodiebántur, neque dies solemnes patrii servabántur, nec simpliciter Judæum se esse quisquam confitebátur. 
7 Ducebántur autem cum amára necessitate in die natális regis ad sacrifícia: et, cum Líberi sacra celebraréntur, cogebántur hédera coronáti Líbero circuire. 
8 Decretum autem éxiit in próximas Gentílium civitátes, suggeréntibus Ptolemæis, ut pari modo et ipsi advérsus Judæos ágerent, ut sacrificarent;
9 eos autem, qui nollent transíre ad instituta Géntium, interficerent: erat ergo vidére misériam.

[Responsory2]
@Tempora/101-1:Responsory2

[Lectio3]
!2 Mac 6:10-12
10 Duæ enim mulieres delátæ sunt natos suos circumcidisse: quas, infántibus ad ubera suspénsis, cum publice per civitátem circumduxissent, per muros præcipitavérunt. 
11 Alii vero, ad próximas coëuntes spelúncas, et latenter sabbáti diem celebrántes, cum indicáti essent Philippo, flammis succénsi sunt, eo quod verebántur propter religiónem et observantiam manu síbimet auxílium ferre. 
12 Obsecro autem eos qui hunc librum lecturi sunt, ne abhorréscant propter adversos casus: sed réputent ea quæ accidérunt, non ad intéritum, sed ad correptiónem esse generis nostri.

[Responsory3]
@Tempora/101-1:Responsory3
