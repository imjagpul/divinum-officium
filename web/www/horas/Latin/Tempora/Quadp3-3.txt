[Rank]
Feria IV Cinerum;;Feria Privilegiata;;6

[Rule]
Preces Feriales

[Lectio1]
Léctio sancti Evangélii secúndum Matthǽum
!Matt 6:16-21
In illo témpore: Dixit Jesus discípulis suis: Cum ieiunátis, nolíte fíeri sicut hypócritæ, tristes. Et réliqua.
_
Homilía sancti Augustíni Epíscopi
!Lib. 2. de Serm. Domini in monte, cap. 12. tom. 4.
Maniféstum est, his præcéptis omnem nostram intentiónem in interióra gáudia dírigi: ne foris quæréntes mercédem, huic sǽculo conformémur, et amittámus promissiónem tanto solidióris atque firmióris, quanto interioris beatitúdinis, qua nos elégit Deus conformes fíeri imaginis Fílii sui. In hoc autem capítulo maxime adverténdum est, non in solo rerum corporeárum nitóre atque pompa, sed etiam in ipsis sordibus luctuósis esse posse jactántiam  et eo periculosiórem, quo sub nómine servitútis Dei décipit.

[Responsory1]
@Tempora/Quadp3-0:Responsory7

[Lectio2]
Qui ergo immóderato cultu corporis atque vestítu, vel ceterárum rerum nitóre præfulget, facile convincitur rebus ipsis, pompárum sæculi esse sectator, nec quemquam fallit dolósa imagine sanctitátis. Qui autem in professióne christianitátis, inusitato squalore ac sordibus intentos in se óculos hóminum facit, cum id voluntáte faciat, non necessitate patiátur: ex ceteris ejus opéribus potest cónjici, utrum hoc contemptu supérflui cultus, an ambitióne aliqua fáciat: quia et sub ovina pelle cavendos lupos Dóminus præcépit: Sed ex frúctibus, inquit, eórum cognoscétis eos.

[Responsory2]
@Tempora/Quadp3-0:Responsory8

[Lectio3]
Cum enim cœperint aliquibus tentatiónibus ea ipsa scilicit illis súbtrahi, vel negari, quæ isto velamine vel consecúti sunt, vel cónsequi cupiunt: tunc necesse est ut appareat, utrum lupus in ovina pelle sit, an ovis in sua. Non tamen proptérea ornatu supérfluo debet aspectus hóminum mulcére Christianus, quia illum parcum habitum ac necessárium etiam simulatóres sæpius usúrpant, ut incautos decípiant: quia et illæ oves non debent pelles suas depónere, si aliquándo eis lupi se cóntegant.

[Responsory3]
@Tempora/Quadp3-1:Responsory1

[Ant 2]
Cum jejunátis, * nolíte fíeri sicut hypócritæ, tristes.

[Oratio 2]
Præsta, Dómine, fidélibus tuis: ut jejuniórum veneránda solémnia, et cóngrua pietáte suscípiant, et secúra devotióne percúrrant.
$Per Dominum

[Versum 3]
V. Dirigátur, Dómine, orátio mea. 
R. Sicut incénsum in conspéctu tuo.

[Ant 3]
Thesaurizate vobis * thesauros in cælo, ubi nec ærugo, nec tinea demolitur.

[Oratio 3]
Inclinántes se, Dómine, majestáti tuæ, propitiátus inténde: ut, qui divíno múnere sunt refécti, cæléstibus semper nutriántur auxíliis.
$Per Dominum
