[Lectio1Tridentina]
De libro secúndo Machabæórum
!2 Mac 7:7-12
7 Mortuo itaque illo primo hoc modo, sequéntem deducébant ad illudéndum: et, cute cápitis ejus cum capíllis abstracta, interrogábant, si manducaret prius quam toto corpore per membra singula punirétur. 
8 At ille respondens pátria voce, dixit: Non fáciam. Propter quod et iste, sequénti loco, primi torménta suscépit:
9 et in ultimo spíritu constitútus, sic ait: Tu quidem, scelestíssime, in præsénti vita nos perdis: sed Rex mundi defunctos nos pro suis légibus in ætérnæ vitæ resurrectióne suscitabit. 
10 Post hunc tertius illuditur, et linguam postulátus cito prótulit, et manus constanter exténdit:
11 et cum fiducia ait: E cælo ista possideo, sed propter Dei leges nunc hæc ipsa despicio, quóniam ab ipso me ea recépturum spero;
12 ita ut rex, et qui cum ipso erant, miraréntur adolescentis animum, quod tamquam níhilum duceret cruciatus.

[Lectio1]
@Tempora/105-0
(sed rubrica Tridentina)
@Tempora/105-1:Lectio1Tridentina

[Responsory1]
@Tempora/101-1:Responsory1

[Lectio2Tridentina]
!2 Mac 7:13-19
13 Et hoc ita defuncto, quartum vexábant simíliter torquéntes; 
14 et, cum jam esset ad mortem, sic ait: Potius est ab homínibus morti datos spem exspectáre a Deo, íterum ab ipso resuscitándos: tibi enim resurréctio ad vitam non erit. 
15 Et, cum admovissent quintum, vexábant eum. At ille respíciens in eum, 
16 dixit: Potestátem inter hómines habens, cum sis corruptibilis, facis quod vis: noli autem putare genus nostrum a Deo esse derelíctum. 
17 Tu autem patienter sústine, et vidébis magnam potestátem ipsíus, quáliter te et semen tuum torquébit. 
18 Post hunc ducébant sextum, et is, mori incípiens, sic ait: Noli frustra errare; nos enim propter nosmetípsos hæc pátimur, peccántes in Deum nostrum, et digna admiratióne facta sunt in nobis. 
19 Tu autem ne exístimes tibi impune futurum, quod contra Deum pugnare tentáveris.

[Lectio2]
@Tempora/105-0
(sed rubrica Tridentina)
@Tempora/105-1:Lectio2Tridentina

[Responsory2]
@Tempora/101-1:Responsory2

[Lectio3Tridentina]
!2 Mac 7:20-23
20 Supra modum autem mater mirábilis, et bonórum memória digna, quæ pereuntes septem fílios sub uníus diéi témpore conspíciens, bono animo ferebat propter spem quam in Deum habebat;
21 síngulos illórum hortabátur voce pátria fortiter, repléta sapiéntia: et femineæ cogitatióni masculinum animum ínserens,
22 dixit ad eos: Nescio quáliter in útero meo appáruistis, neque enim ego spíritum et ánimam donávi vobis et vitam et singulórum membra non ego ipsa compegi; 
23 sed enim mundi Creator, qui formávit hóminis nativitátem, quique ómnium invénit originem, et spíritum vobis íterum cum misericórdia reddet et vitam, sicut nunc vosmetípsos despícitis propter leges ejus.

[Lectio3]
@Tempora/105-0
(sed rubrica Tridentina)
@Tempora/105-1:Lectio3Tridentina

[Responsory3]
@Tempora/101-1:Responsory3
