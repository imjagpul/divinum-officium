[Lectio1]
De libro Job
!Job 31:1-6
1 Pépigi fœdus cum óculis meis, ut ne cogitarem quidem de vírgine. 
2 Quam enim partem haberet in me Deus désuper, et hereditátem Omnípotens de excélsis? 
3 Numquid non perdítio est iníquo, et alienátio operántibus injustítiam? 
4 Nonne ipse consíderat vias meas, et cunctos gressus meos dinumerat? 
5 Si ambulavi in vanitáte, et festinávit in dolo pes meus, 
6 appendat me in statera justa, et sciat Deus simplicitátem meam.
[Responsory1]
@Tempora/091-0:Responsory7

[Lectio2]
!Job 31:7-12
7 Si declinávit gressus meus de via, et si secutum est óculos meos cor meum, et si mánibus meis adhæsit mácula, 
8 seram, et alius cómedat, et progénies mea eradicétur. 
9 Si decéptum est cor meum super mulíere, et si ad ostium amíci mei insidiátus sum, 
10 scortum alterius sit uxor mea, et super illam incurvéntur alii. 
11 Hoc enim nefas est et iníquitas maxima; 
12 ignis est usque ad perditiónem dévorans et ómnia eradícans genímina.

[Responsory2]
@Tempora/091-1:Responsory2

[Lectio3]
!Job 31:13-18
13 Si contempsi subire judícium cum servo meo et ancílla mea, cum disceptarent advérsum me:
14 quid enim fáciam, cum surrexerit ad judicándum Deus? et, cum quæsíerit, quid respondébo illi? 
15 Numquid non in útero fecit me, qui et illum operátus est? et formávit me in vulva unus?
16 Si negávi, quod volébant, paupéribus et óculos víduæ exspectáre feci; 
17 si comedi buccellam meam solus, et non comédit pupíllus ex ea 
18 (quia ab infántia me crevit mecum miserátio, et de útero matris meæ egressa est mecum).

[Responsory3]
@Tempora/091-0:Responsory3
