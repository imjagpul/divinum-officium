[Rank]
Feria Quinta infra Hebdomadam I in Quadragesima;;Feria major;;2

[Rule]

[Lectio1]
Léctio sancti Evangélii secúndum Matthǽum
!Matt 15:21-28
In illo témpore: Egréssus Jesus secessit in partes Tyri et Sidónis. Et réliqua.
_
Homilía sancti Hierónymi Presbýteri
!Liber 2 Comm. in cap. 15. Matthæi
Scribis et pharisæis calumniatóribus derelictis, transgréditur in partes Tyri et Sidónis, ut Tyrios Sidoniosque curaret. Mulier aútem Chananæa egréditur de fínibus prístinis, ut clamans fíliæ ímpetret sanitátem. Observa quod in quintodecimo loco fília Chananææ sanétur. Miserére mei, Dómine, Fili David. Inde novit vocare Fílium David, quia egressa jam fuerat de fínibus suis, et errórem Tyriórum ac Sidoniórum loci et fidei commutatióne dimiserat.

[Responsory1]
R. Tribulárer, si nescírem misericórdias tuas, Dómine; tu dixísti: Nolo mortem peccatóris, sed ut magis convertátur et vivat:
* Qui Chananǽam et publicánum vocásti ad pœniténtiam.
V. Secundum multitúdinem dolórum meórum in corde meo, consolatiónes tuæ lætificavérunt ánimam meam.
R. Qui Chananǽam et publicánum vocásti ad pœniténtiam.

[Lectio2]
Fília mea male a dæmónio vexátur. Ego filiam Chananææ puto ánimas esse credéntium, quæ male a dæmónio vexabántur, ignorántes Creatórem, et adorántes lápidem. Qui non respóndit ei verbum: non de supérbia pharisáica, nec de scribárum supercílio: sed ne ipse senténtiæ suæ viderétur esse contrarius, per quam jusserat: In viam Géntium ne abieritis, et in civitátes Samaritanórum ne intravéritis. Nolebat enim occasiónem calumniatóribus dare: perféctamque salútem Géntium passiónis et resurrectiónis tempori reservabat.

[Responsory2]
@Tempora/Quad1-0:Responsory2

[Lectio3]
Et accedéntes discípuli ejus, rogábant eum, dicéntes: Dimitte eam, quia clamat post nos. Discípuli illo adhuc témpore mysteria Dómini nesciéntes, vel misericórdia commóti, rogábant pro Chananæa muliere, quam alter Evangelista Syrophœníssam appellat: vel importunitate ejus carére cupiéntes, quia non ut cleméntem, sed ut durum médicum crebrius inclamáret. Ipse aútem respondens ait: Non sum missus, nisi ad oves quæ periérunt domus Israël. Non quo et ad Gentes non missus sit, sed quo primum missus sit ad Israël: ut illis non recipiéntibus Evangélium, justa fieret ad Gentes transmigratio.

[Responsory3]
@Tempora/Quad1-0:Responsory3

[Ant 2]
Egréssus Jesus * secessit in partes Tyri et Sidónis: et ecce mulier Chananæa a fínibus illis egressa, clamábat dicens: Miserére mei, Fili David.

[Oratio 2]
Devotiónem pópuli tui, quǽsumus, Dómine, benignus inténde: ut, qui per abstinéntiam macerántur in corpore, per fructum boni operis reficiántur in mente.
$Per Dominum

[Ant 3]
O mulier, * magna est fides tua: fiat tibi sicut petisti.

[Oratio 3]
Da, quǽsumus, Dómine, pópulis christiánis: et, quæ profiténtur, agnóscere, et cæléste munus dilígere, quod frequéntant.
$Per Dominum
