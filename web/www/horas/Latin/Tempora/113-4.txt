[Lectio1]
De Daniéle Prophéta
!Dan 5:1-6
1 Baltássar rex fecit grande convivium optimátibus suis mille, et unusquísque secúndum suam bibebat ætátem. 
2 Præcepit ergo jam temulentus, ut afferéntur vasa aurea et argentea, quæ asportáverat Nabuchodónosor pater ejus de templo, quod fuit in Jerúsalem, ut bíberent in eis rex, et optimátes ejus uxorésque ejus et concubinæ. 
3 Tunc alláta sunt vasa aurea, et argentea, quæ asportaverat de templo, quod fuerat in Jerúsalem, et bibérunt in eis rex, et optimátes ejus, uxores et concubinæ illíus. 
4 Bibébant vinum, et laudábant deos suos aureos et argenteos, æreos, ferreos, ligneósque et lapídeos. 
5 In eádem hora apparuérunt digiti, quasi manus hóminis scribéntis contra candelabrum in superficie paríetis aulæ regiæ; et rex aspíciebat artículos manus scribéntis. 
6 Tunc fácies regis commutáta est, et cogitatiónes ejus conturbábant eum.

[Responsory1]
@Tempora/Pent01-0:Responsory1

[Lectio2]
!Dan 5:13-17
13 Igitur introductus est Daniel coram rege: ad quem præfátus rex ait: Tu es Daniel de fíliis captívitátis Judæ, quem adduxit pater meus rex de Judæa? 
14 Audívi de te, quóniam spíritum deórum habeas, et sciéntia, intelligentiáque ac sapiéntia ampliores inventæ sunt in te. 
15 Et nunc introgressi sunt in conspéctu meo sapiéntes magi, ut scripturam hanc légerent, et interpretatiónem ejus índicarent mihi; et nequivérunt sensum hujus sermónis edicere. 
16 Porro ego audívi de te, quod possis obscura interpretari, et ligáta dissolvere; si ergo vales scripturam légere, et interpretatiónem ejus indicáre mihi, púrpura vestiéris, et torquem áuream circa collum tuum habébis et tértius in regno meo princeps eris. 
17 Ad quæ respondens Daniel, ait coram rege: Munera tua sint tibi, et dona domus tuæ álteri da; scripturam autem legam tibi, rex, et interpretatiónem ejus osténdam tibi.

[Responsory2]
@Tempora/111-0:Responsory2

[Lectio3]
!Dan 5:25-31
25 Hæc est autem scriptura, quæ digesta est: Mane, Thecel, Phares, 
26 et hæc est interpretátio sermónis: Mane, numerávit Deus regnum tuum, et complevit illud; 
27 Thecel, appénsus es in statera, et invéntus es minus habens;
28 Phares, divisum est regnum tuum, et datum est Medis, et Persis. 
29 Tunc, jubénte rege, indútus est Daniel púrpura, et circúmdata est torques aurea collo ejus: et prædicátum est de eo quod haberet potestátem tertius in regno suo.
30 Eádem nocte interfectus est Baltássar rex Chaldæus, 
31 et Daríus Medus successit in regnum, annos natus sexagínta duos.

[Responsory3]
@Tempora/111-0:Responsory3
