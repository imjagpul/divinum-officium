[Lectio1]
De libro primo Machabæórum
!1 Mac 8:1-4
1 Et audívit Judas nomen Romanórum, quia sunt poténtes viribus, et acquiescunt ad ómnia quæ postulántur ab eis, et quicúmque accessérunt ad eos, statuérunt cum eis amicítias, et quia sunt poténtes viribus. 
2 Et audiérunt prælia eórum, et virtútes bonas, quas fecérunt in Galatia, quia obtinuérunt eos, et duxérunt sub tributum:
3 et quanta fecérunt in regióne Hispaniæ, et quod in potestátem redegérunt metalla argénti et auri, quæ illic sunt, et possedérunt omnem locum consílio suo, et patiéntia:
4 lócaque quæ longe erant valde ab eis, et reges, qui supervenérunt eis ab extremis terræ, contrivérunt, et percussérunt eos plaga magna; ceteri autem dant eis tributum ómnibus annis.

[Responsory1]
@Tempora/101-0:Responsory7

[Lectio2]
!1 Mac 8:17-22
17 Et elégit Judas Eupólemum fílium Joánnis, fílii Jacob, et Jasónem fílium Eleázari, et misit eos Romam constitúere cum illis amicítiam et societátem:
18 et, ut auferrent ab eis jugum Græcórum, quia vidérunt quod in servitútem prémerent regnum Israël. 
19 Et abiérunt Romam viam multam valde, et introiérunt curiam, et dixérunt: 
20 Judas Machabæus, et fratres ejus, et pópulus Judæórum misérunt nos ad vos statúere vobíscum societátem et pacem, et conscribere nos socios et amicos vestros. 
21 Et plácuit sermo in conspéctu eórum. 
22 Et hoc rescriptum est, quod rescripsérunt in tabulis æreis, et misérunt in Jerúsalem, ut esset apud eos ibi memoriále pacis et societátis:

[Responsory2]
@Tempora/101-1:Responsory2

[Lectio3]
!1 Mac 8:23-27
23 Bene sit Romanis, et genti Judæórum, in mari et in terra in ætérnum, gladiúsque et hostis procul sit ab eis. 
24 Quod si instíterit bellum Romanis prius, aut ómnibus sociis eórum in omni dominatióne eórum, 
25 auxílium feret gens Judæórum, prout tempus dictaverit, corde pleno; 
26 et præliántibus non dabunt, neque subministrábunt tríticum, arma, pecúniam, naves, sicut plácuit Romanis; et custodient mandáta eórum, nihil ab eis accipiéntes. 
27 Simíliter autem et, si genti Judæórum prius accíderit bellum, adjuvábunt Romani ex animo, prout eis tempus permiserit.

[Responsory3]
@Tempora/101-1:Responsory3
