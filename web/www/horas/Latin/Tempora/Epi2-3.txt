[Rank]
Feria IV infra Hebdomadam II post Epiphaniam;;Feria;;1

[Rule]
Oratio Dominica

[Lectio1]
De epístola secúnda ad Corínthios
!2 Cor 7:1-3
1 Has ergo habéntes promissiónes, caríssimi, mundémus nos ab omni inquinaménto carnis et spíritus, perficiéntes sanctificatiónem in timóre Dei. 
2 Cápite nos. Neminem læsimus, neminem corrúpimus, neminem circumvénimus. 
3 Non ad condemnatiónem vestram dico. Prædíximus enim, quod in córdibus nostris estis ad commoriéndum, et ad convivéndum.

[Responsory1]
R. Ne perdíderis me cum iniquitátibus meis: 
* Neque in finem irátus reserves mala mea.
V. Non intres in judícium cum servo tuo, Dómine.
R. Neque in finem irátus reserves mala mea.

[Lectio2]
!2 Cor 7:4-7
4 Multa mihi fiducia est apud vos, multa mihi gloriátio pro vobis, repletus sum consolatióne, superabundo gáudio in omni tribulatióne nostra. 
5 Nam et cum venissémus in Macedóniam, nullam requiem hábuit caro nostra, sed omnem tribulatiónem passi sumus: foris pugnæ, intus timores. 
6 Sed qui consolátur húmiles, consolátus est nos Deus in advéntu Titi. 
7 Non solum autem in adventu ejus, sed étiam in consolatióne, qua consolátus est in vobis, réferens nobis vestrum desidérium, vestrum fletum, vestram æmulatiónem pro me, ita ut magis gaudérem.

[Responsory2]
R. Parátum cor meum, Deus, parátum cor meum: 
* Cantábo et psalmum dicam Dómino.
V. Exsúrge, glória mea, exsúrge, psaltérium et cíthara, exsúrgam dilúculo.
R. Cantábo et psalmum dicam Dómino.

[Lectio3]
!2 Cor 7:8-10
8 Quóniam etsi contristávi vos in epistola, non me pœnitet: et si pœnitéret, videns quod epistola illa (etsi ad horam) vos contristávit; 
9 nunc gaudeo: non quia contristáti estis, sed quia contristáti estis ad pœniténtiam. Contristáti enim estis secúndum Deum, ut in nullo detriméntum patiámini ex nobis. 
10 Quæ enim secúndum Deum tristítia est, pœniténtiam in salútem stábilem operátur: sæculi autem tristítia mortem operátur.

[Responsory3]
R. Adjútor meus, tibi psallam, quia, Deus, suscéptor meus es: 
* Deus meus, misericórdia mea.
V. Lætabor, et exsultábo in te, psallam nómini tuo, Altíssime.
R. Deus meus, misericórdia mea.
&Gloria
R. Deus meus, misericórdia mea.
