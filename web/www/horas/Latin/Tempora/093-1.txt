[Lectio1]
De libro Tobíæ
!Tob 2:1-4
1 Post hæc vero, cum esset dies festus Dómini, et factum esset prandium bonum in domo Tobíæ, 
2 dixit fílio suo: Vade et adduc aliquos de tribu nostra timéntes Deum, ut epuléntur nobíscum. 
3 Cumque abiísset, reversus nuntiávit ei unum ex fíliis Israël jugulátum jacére in platéa. Statimque exsiliens de accubitu suo relínquens prandium, jejunus pervenit ad corpus, 
4 tollensque illud portávit ad domum suam occulte, ut, dum sol occubuísset, caute sepeliret eum.

[Responsory1]
@Tempora/093-0:Responsory1

[Lectio2]
!Tob 2:8-12
8 Arguebat autem eum omnes próximi ejus dicéntes: Jam hujus rei causa intérfici jussus es et vix effugísti mortis impérium; et íterum sépelis mórtuos? 
9 Sed Tobías plus timens Deum quam regem, rapiebat córpora occisórum et occultábat in domo sua et mediis noctibus sepeliebat ea. 
10 Contigit autem, ut quadam die fatigátus a sepultúra, veniens in domum suam jactasset se juxta paríetem et obdormísset, 
11 et ex nido hirundinum dormiénti illi cálida stércora incíderent super óculos ejus fieretque cæcus. 
12 Hanc autem tentatiónem ideo permisit Dóminus eveníre illi, ut pósteris darétur exemplum patiéntiæ ejus, sicut et sancti Job.

[Responsory2]
@Tempora/093-0:Responsory2

[Lectio3]
!Tob 2:13-18
13 Nam, cum ab infántia sua semper Deum timúerit et mandáta ejus custodíerit, non est contristátus contra Deum quod plaga cæcitátis evénerit ei; 
14 sed immobilis in Dei timóre permansit agens grátias Deo ómnibus diébus vitæ suæ. 
15 Nam sicut beato Job insultábant reges, ita isti paréntes et cognáti ejus irridébant vitam ejus, dicéntes: 
16 Ubi est spes tua, pro qua eleemosynas et sepultúras faciebas? 
17 Tobías vero increpábat eos, dicens: Nolíte ita loqui; 
18 quóniam fílii sanctórum sumus, et vitam illam exspectámus, quam Deus datúrus est his qui fidem suam numquam mutant ab eo.

[Responsory3]
@Tempora/093-0:Responsory6
