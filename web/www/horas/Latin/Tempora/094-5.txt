[Lectio1]
De libro Judith
!Jdt 15:1-3
1 Cumque omnis exercitus decollátum Holofernem audísset, fugit mens et consílium ab eis, et solo tremóre et metu agitáti fugæ præsidium sumunt,
2 ita ut nullus loquerétur cum próximo suo, sed inclináto cápite, relictis ómnibus, evadere festinábant Hebræos, quos armatos super se veníre audiébant, fugiéntes per vias campórum et sémitas collium. 
3 Vidéntes itaque fílii Israël fugiéntes, secúti sunt illos, descenderúntque clangéntes tubis et ululántes post ipsos.

[Responsory1]
@Tempora/094-0:Responsory4

[Lectio2]
!Jdt 15:5-7
5 Misit itaque Ozías nuntios per omnes civitátes et regiónes Israël. 
6 Omnis itaque regio omnisque urbs electam juventútem armatam misit post eos; et persecúti sunt eos in ore gládii, quoúsque pervenírent ad extremitátem fínium suórum.
7 Réliqui autem qui erant in Bethulia, ingressi sunt castra Assyriórum, et prædam, quam fugiéntes Assyrii reliquerant, abstulérunt, et onustáti sunt valde.

[Responsory2]
@Tempora/094-0:Responsory5

[Lectio3]
!Jdt 15:9-12
9 Joachim autem summus pontifex de Jerúsalem venit in Bethuliam cum univérsis presbyteris suis, ut vidéret Judith. 
10 Quæ cum exísset ad illum, benedixérunt eam omnes una voce, dicéntes: Tu glória Jerúsalem, tu lætítia Israël, tu honorificéntia pópuli nostri. 
11 Quia fecísti viríliter, et confortátum est cor tuum, eo quod castitátem amáveris et, post virum tuum, álterum nescíeris, ideo et manus Dómini confortávit te, et ideo eris benedicta in ætérnum. 
12 Et dixit omnis pópulus: Fiat, fiat.

[Responsory3]
@Tempora/094-0:Responsory6
