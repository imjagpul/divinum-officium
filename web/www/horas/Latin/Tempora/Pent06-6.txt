[Rank]
Sabbato infra Hebdomadam VI post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum.
!2 Sam 18:6-8
6 Egréssus est pópulus in campum contra Israël, et factum est prælium in saltu Ephraim. 
7 Et cæsus est ibi pópulus Israël ab exercitu David, fáctaque est plaga magna in die illa viginti millium. 
8 Fuit autem ibi prælium dispersum super fáciem omnis terræ, et multo plures erant, quos saltus consumpserat de pópulo, quam hi quos voráverat gládius in die illa.

[Responsory1]
@Tempora/Pent01-3:Responsory1

[Lectio2]
!2 Sam 18:9-12
9 Accidit autem ut occurreret Absalom servis David sedens mulo; cumque ingréssus fuísset mulus subter condénsam quercum et magnam, adhæsit caput ejus quércui et, illo suspenso inter cælum et terram, mulus cui insederat, pertransívit. 
10 Vidit autem hoc quispiam, et nuntiávit Joab dicens: Vidi Absalom pendére de quercu. 
11 Et ait Joab viro qui nuntiáverat ei: Si vidísti, quare non confodísti eum cum terra et ego dedíssem tibi decem argénti siclos et unum bálteum? 
12 Qui dixit ad Joab: Si appenderes in mánibus meis mille argenteos, nequaquam mitterem manum meam in fílium regis; audiéntibus enim nobis, præcepit rex tibi, et Abísai, et Ethái, dicens: Custódite mihi púerum Absalom.

[Responsory2]
@Tempora/Pent01-3:Responsory2

[Lectio3]
!2 Sam 18:14-17
14 Et ait Joab: Non sicut tu vis, sed aggrédiar eum coram te. Tulit ergo tres lanceas in manu sua et infixit eas in corde Absalom; cumque adhuc palpitaret hærens in quercu, 
15 cucurrérunt decem júvenes armígeri Joab et percutiéntes interfecérunt eum. 
16 Cécinit autem Joab búccina et retinuit pópulum, ne persequerétur fugiéntem Israël, volens párcere multitudini. 
17 Et tulérunt Absalom et projecérunt eum in saltu in fóveam grandem et comportavérunt super eum acervum lapidum magnum nimis.

[Responsory3]
@Tempora/Pent01-3:Responsory3