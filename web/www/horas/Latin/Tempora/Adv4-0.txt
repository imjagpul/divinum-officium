[Rank]
Dominica IV Adventus;;Semiduplex;;5.6

[Rank1960]
Dominica IV Adventus;;Semiduplex;;6

[Rule]
9 lectiones
Antiphonas horas

[Ant Vespera]
Cánite tuba * in Sion, quia prope est dies Dómini: ecce véniet ad salvándum nos, allelúja, allelúja.
Ecce véniet * desiderátus cunctis Géntibus: et replébitur glória domus Dómini, allelúja.
Erunt prava * in dirécta, et áspera in vias planas: veni, Dómine, et noli tardáre, allelúja.
Dóminus véniet, * occúrrite illi, dicéntes: Magnum princípium, et regni ejus non erit finis: Deus, Fortis, Dominátor, Princeps pacis, allelúja, allelúja.
Omnípotens Sermo tuus, * Dómine, a regálibus sédibus véniet, allelúja.

[Capitulum Vespera]
!1 Cor 4:1-2
v. Fratres: Sic nos exístimet homo ut minístros Christi, et dispensatóres mysteriórum Dei. Hic jam quǽritur inter dispensatóres, ut fidélis quis inveniátur.
$Deo gratias

[Oratio]
Excita, quǽsumus, Dómine, poténtiam tuam, et veni: et magna nobis virtúte succúrre; ut per auxílium grátiæ tuæ, quod nostra peccáta præpédiunt, indulgéntia tuæ propitiatiónis accéleret:
$Qui vivis

[Lectio1]
De Isaía Propheta
!Isa 35:1-7
1 Lætábitur desérta et ínvia, et exsultábit solitudo, et florébit quasi lílium.
2 Germinans germinabit, et exsultábit lætabunda et laudans: glória Líbani data est ei: decor Carmeli et Saron, ipsi vidébunt glóriam Dómini, et decórem Dei nostri.
3 Confortate manus dissolutas, et genua debília roborate.
4 Dícite pusillánimis: Confortámini, et nolíte timére: ecce Deus vester ultiónem adducet retributiónis: Deus ipse véniet, et salvábit vos.
5 Tunc aperiéntur óculi cæcórum, et aures surdórum patébunt.
6 Tunc saliet sicut cervus claudus, et apérta erit lingua mutórum: quia scissæ sunt in desérto aquæ, et torréntes in solitúdine.
7 Et quæ erat árida, erit in stagnum, et sitiens in fontes aquárum.

[Responsory1]
R. Cánite tuba in Sion, vocate Gentes, annuntiáte pópulis, et dícite: 
* Ecce Deus Salvátor noster advéniet.
V. Annuntiáte, et audítum fácite: loquímini, et clamate.
R. Ecce Deus Salvátor noster advéniet.

[Lectio2]
!Isa 35:7-10
7 In cubílibus, in quibus prius dracónes habitábant, oriétur viror cálami et junci.
8 Et erit ibi sémita et via, et via sancta vocábitur: non transíbit per eam pollutus, et hæc erit vobis directa via, ita ut stulti non errent per eam.
9 Non erit ibi leo, et mala bestia non ascendet per eam, nec inveniétur ibi: et ambulábunt, qui liberáti fúerint. 
10 Et redempti a Dómino converténtur, et vénient in Sion cum laude: et lætítia sempiterna super caput eórum: gáudium et lætítiam obtinébunt, et fugiet dolor et gémitus.

[Responsory2]
R. Non auferétur sceptrum de Juda, et dux de fémore ejus, donec véniat qui mittendus est: 
* Et ipse erit exspectátio Géntium.
V. Pulchriores sunt óculi ejus vino, et dentes ejus lacte candidiores.
R. Et ipse erit exspectátio Géntium.

[Lectio3]
!Isa 41:1-4
1 Taceant ad me ínsulæ, et gentes mutent fortitúdinem: accedant, et tunc loquántur, simul ad judícium propinquemus. 
2 Quis suscitávit ab Oriénte justum, vocávit eum ut sequerétur se? dabit in conspéctu ejus gentes et reges obtinébit: dabit quasi púlverem gládio ejus, sicut stípulam vento raptam arcui ejus. 
3 Persequétur eos, transíbit in pace, sémita in pédibus ejus non apparébit. 
4 Quis hæc operátus est, et fecit, vocans generatiónes ab exordio? Ego Dóminus, primus et novíssimus ego sum.

[Responsory3]
R. Me oportet minui, illum autem créscere: qui autem post me venit, ante me factus est:
* Cujus non sum dignus corrigiam calceamentórum sólvere.
V. Ego baptizávi vos aqua: ille autem baptizábit vos Spíritu Sancto.
R. Cujus non sum dignus corrigiam calceamentórum sólvere.
&Gloria
R. Cujus non sum dignus corrigiam calceamentórum sólvere.

[Lectio4]
Sermo sancti Leónis Papæ.
!Sermo 1 de jejúnio décimi mensis, et collectis.
Si fideliter, dilectíssimi, atque sapiénter creatiónis nostræ intelligámus exordium, inveniémus hóminem ideo ad imáginem Dei conditum, ut imitator sui esset auctoris. et hanc esse naturalem nostri generis dignitátem, si in nobis, quasi in quodam speculo, divinæ benignitátis forma resplendeat. Ad quam quotídie nos útique réparat grátia Salvatoris, dum quod cécidit in Adam primo, erígitur in secundo.

[Responsory4]
R. Nascétur nobis párvulus, et vocábitur Deus, Fortis: 
* Ipse sedébit super thronum David patris sui, et imperábit: cujus potéstas super humerum ejus.
V. In ipso benedicéntur omnes tribus terræ, omnes Gentes sérvient ei.
R. Ipse sedébit super thronum David patris sui, et imperábit: cujus potéstas super humerum ejus.

[Lectio5]
Causa autem reparatiónis nostræ non est nisi misericórdia Dei: quem non diligeremus, nisi prius nos ipse diligeret, et ténebras ignorantiæ nostræ, suæ veritátis luce discúteret. Quod per sanctum Isaíam Dóminus denuntians, ait: Adducam cæcos in viam quam ignorábant, et sémitas quas nesciébant, fáciam illos calcare: fáciam illis ténebras in lucem, et prava in directa. Hæc verba fáciam illis, et non relínquam eos. Et íterum: Inventus sum, inquit, a non quæréntibus me, et palam appárui iis qui me non interrogábant.

[Responsory5]
R. Ecce jam venit plenitúdo témporis, in quo misit Deus Fílium suum in terras, natum de Vírgine, factum sub lege: 
* Ut eos, qui sub lege erant, redímeret.
V. Propter nimiam caritátem suam, qua diléxit nos Deus, Fílium suum misit in similitúdinem carnis peccati.
R. Ut eos, qui sub lege erant, redímeret.

[Lectio6]
Quod quómodo impletum sit, Joánnes Apóstolus docet, dicens: Scimus quóniam Fílius Dei venit, et dedit nobis sensum, ut cognoscámus verum, et simus in vero Fílio ejus. Et íterum: Nos ergo diligámus Deum, quóniam ipse prior diléxit nos. Diligéndo itaque nos Deus, ad imáginem suam nos reparat: et ut in nobis formam suæ bonitátis invéniat, dat unde ipsi quoque quod operátur operemur, accédens scílicet méntium nostrárum lucérnas, et igne nos suæ caritátis inflammans, ut non solum ipsum, sed etiam quidquid díligit, díligamus.

[Responsory6]
R. Virgo Israël, revertere ad civitátes tuas: 
* Usquequo dolens avertéris? generábis Dóminum Salvatórem, oblatiónem novam in terra: * Ambulábunt hómines in salvatiónem.
V. In caritate perpetua diléxi te: ideo attraxi te míserans tui.
R. Usquequo dolens avertéris? generábis Dóminum Salvatórem, oblatiónem novam in terra.
&Gloria
R. Ambulábunt hómines in salvatiónem.

[Lectio7]
Léctio sancti Evangélii secúndum Lucam.
!Luc 3:1-6
Anno quintodecimo imperii Tiberii Cæsaris, procurante Pontio Pilato Judæam. Et réliqua.
_
De Homilía sancti Gregórii Papæ.
!Ex Homilía 20 in Evangelia ante medium.
Dicebat Joánnes ad turbas, quæ éxibant ut baptizaréntur ab eo: Genímina viperárum, quis osténdit vobis fúgere a ventúra ira? Ventura enim ira est animadversio ultiónis extremæ: quam tunc fúgere peccátor non valet, qui nunc ad laménta pœniténtiæ non recurrit. Et notándum, quod malæ sóboles, malórum paréntum actiónem imitántes, genímina viperárum vocántur: quia per hoc quod bonis ínvident, eosque persequúntur, quod quibusdam mala retríbuunt, quod læsiónes próximis exquírunt: quóniam in his ómnibus patrum suórum carnalium vias sequúntur, quasi venenáti fílii de venenátis paréntibus nati sunt.

[Responsory7]
R. Jurávi, dicit Dóminus, ut ultra jam non irascar super terram: montes enim et colles suscipient justítiam meam, 
* Et testaméntum pacis erit in Jerúsalem.
V. Juxta est salus mea, ut véniat: et justítia mea, ut revelétur.
R. Et testaméntum pacis erit in Jerúsalem.

[Lectio8]
Sed quia jam peccávimus, quia usu malæ consuetúdinis involúti sumus: dicat quid nobis faciéndum sit, ut fúgere a ventúra ira valeamus. Séquitur: Facite ergo fructus dignos pœniténtiæ. In quibus verbis notándum est, quod amícus Sponsi non solum fructus pœniténtiæ, sed dignos pœniténtiæ ádmonet esse faciendos. Aliud namque est fructum fácere pœniténtiæ, aliud, dignum pœniténtiæ fructum fácere. Ut enim secúndum dignos pœniténtiæ fructus loquamur, sciéndum est, quia quisquis illícita nulla commisit, huic jure concéditur, ut lícitis utátur: sicque pietátis ópera faciat, ut tamen si volúerit, ea quæ mundi sunt, non relínquat.

[Responsory8]
R. Non discédimus a te, vivificábis nos, Dómine, et nomen tuum invocábimus: 
* Osténde nobis fáciem tuam, et salvi érimus.
V. Meménto nostri, Dómine, in beneplácito pópuli tui: vísita nos in salutári tuo.
R. Osténde nobis fáciem tuam, et salvi érimus.

[Lectio9]
At si quis in fornicatiónis culpam, vel fortasse, quod est gravius, in adultérium lapsus est: tanto a se licita debet abscíndere, quanto se méminit et illícita perpetrasse. Neque enim par fructus boni operis esse debet, ejus qui minus, et ejus qui ámplius delíquit: aut ejus qui in nullis, et ejus qui in quibusdam facinóribus cécidit, et ejus qui in multis est lapsus. Per hoc ergo quod dícitur: Facite fructus dignos pœniténtiæ: uniuscujúsque consciéntia convenítur, ut tanto majora acquirat bonórum óperum lucra per pœniténtiam, quanto gravióra sibi íntulit damna per culpam.

[Responsory9]
R. Intuémini, quantus sit iste, qui ingréditur ad salvandas Gentes: ipse est Rex justítiæ, 
* Cujus generátio non habet finem.
V. Præcursor pro nobis ingréditur, secúndum ordinem Melchisedech Pontifex factus in ætérnum.
R. Cujus generátio non habet finem.
&Gloria
R. Cujus generátio non habet finem.

[Ant Laudes]
@:Ant Vespera

[Capitulum Laudes]
@:Capitulum Vespera

[Capitulum Tertia]
@:Capitulum Vespera

[Capitulum Sexta]
!1 Cor 4:3
v. Mihi autem pro mínimo est, ut a vobis júdicer, aut ab humáno die: sed neque meípsum judico.
$Deo gratias

[Capitulum Nona]
!1 Cor 4:5
v. Itaque nolíte ante tempus judicáre, quoadúsque véniat Dóminus: qui et illuminábit abscóndita tenebrárum, et manifestábit consília cordium: et tunc laus erit unicuíque a Deo.
$Deo gratias

[Ant 2]
Ave, María, * grátia plena: Dóminus tecum: benedícta tu in muliéribus, allelúja.
