[Rank]
Feria Quinta infra octavam Pentecostes;;Semiduplex I classis;;6;;ex Pasc7-0

[Rank1960]
Die Quinta infra octavam Pentecostes;;Semiduplex I classis;;6;;ex Pasc7-0

[RankNewcal]
Feria V post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
Feria Te Deum
no93

[Ant Matutinum]
Factus est * repénte de cælo sonus adveniéntis spíritus vehementis, allelúja, allelúja.;;47
Confírma hoc, Deus, * quod operátus es in nobis: a templo sancto tuo, quod est in Jerúsalem, allelúja, allelúja.;;67
Emítte Spíritum tuum, * et creabúntur: et renovábis fáciem terræ, allelúja, allelúja.;;103
V. Spíritus Dómini replevit orbem terrárum, allelúja.
R. Et hoc quod cóntinet ómnia, sciéntiam habet vocis, allelúja.

[Lectio1]
Léctio sancti Evangélii secúndum Lucam.
!Luc 9:1-6
In illo témpore: Convocátis Jesus duódecim Apóstolis, dedit illis virtútem et potestátem super ómnia dæmónia, et ut languores curarent. Et réliqua.
_
Homilía sancti Ambrósii Epíscopi.
!Lib. 6. in cap. 9. Lucæ.
Qualis debeat esse, qui evangelizat regnum Dei, præceptis evangelicis designátur: ut sine virga, sine pera, sine calceaménto, sine pane, sine pecúnia, hoc est, subsidii sæcularis adminícula non requírens, fideque tutus, putet sibi quo minus ea requirat, magis posse suppétere. Quæ possunt, qui volunt, ad eum derivare tractátum, ut spiritalem tantummodo locus iste formare videátur afféctum: qui velut induméntum quoddam videátur corporis exuisse, non solum potestate rejecta contemptisque divítiis, sed etiam carnis ipsíus illécebris abdicatis. Quibus primo ómnium datur pacis atque constantiæ generale mandátum, ut pacem ferant, constantiam servent, hospitalis necessitúdinis jura custódiant: aliénum a prædicatore regni cæléstis ástruens cursitare per domos, et inviolábilis hospitii jura mutare.

[Responsory1]
R. Advenit ignis divinus, non combúrens sed illúminans, non consumens sed lucens: et invénit corda discipulórum receptacula munda: 
* Et tríbuit eis charísmatum dona, allelúja, allelúja.
V. Invenit eos concordes caritate, et collustrávit eos inundans grátia Deitátis.
R. Et tríbuit eis charísmatum dona, allelúja, allelúja.

[Lectio2]
Sed, ut hospitii grátia deferenda censétur: ita etiam, si non recipiántur, excutiéndum púlverem, et egrediéndum de civitáte mandátur. Quo non medíocris boni remunerátio docétur hospitii: ut non solum pacem tribuámus hospítibus, verum etiam, si qua eos terrenæ obumbrant delícta levitátis, receptis apostolicæ prædicatiónis vestigiis auferántur. Nec otiose secúndum Matthǽum, domus, quam ingrediántur Apóstoli, eligenda decérnitur: ut mutándi hospitii, necessitudinísque violandæ causa non súppetat. Non tamen éadem cáutio receptori mandátur hospitii: ne, dum hospes elígitur, hospitalitas ipsa minuátur.

[Responsory2]
R. Spíritus Sanctus replevit totam domum, ubi erant Apóstoli: et apparuérunt illis dispertitæ linguæ, tamquam ignis, seditque supra síngulos eórum: 
* Et repléti sunt omnes Spíritu Sancto, et cœpérunt loqui variis linguis, prout Spíritus Sanctus dabat éloqui illis, allelúja, allelúja, allelúja.
V. Dum ergo essent in unum discípuli congregáti propter metum Judæórum, sonus repénte de cælo venit super eos.
R. Et repléti sunt omnes Spíritu Sancto, et cœpérunt loqui variis linguis, prout Spíritus Sanctus dabat éloqui illis, allelúja, allelúja, allelúja.
&Gloria
R. Et repléti sunt omnes Spíritu Sancto, et cœpérunt loqui variis linguis, prout Spíritus Sanctus dabat éloqui illis, allelúja, allelúja, allelúja.

[Lectio3]
Sed hæc, ut secúndum litteram de hospitii religióne venerábilis est forma præcepti: ita etiam de mysterio senténtia cæléstis arrídet. Etenim cum domus elígitur, dignus hospes inquiritur. Videámus ígitur, ne forte Ecclésia præferenda designétur, et Christus. Quæ enim dignior domus apostolicæ prædicatiónis ingressu, quam sancta Ecclésia? Aut quis præferendus magis ómnibus vidétur esse quam Christus, qui pedes suis lavare consuevit hospítibus: et quoscúmque sua recéperit domo, pollutis non patiátur habitáre vestigiis; sed maculosos licet vitæ prioris, in réliquum tamen dignétur mundare procéssus? Hic est ígitur solus, quem nemo debet desérere, nemo mutare. Cui bene dícitur: Dómine, ad quem íbimus? verba vitæ ætérnæ habes, et nos crédimus.
&teDeum

[Ant 2]
Convocátis Jesus * duódecim discípulis suis, dedit illis virtútem et potestátem super ómnia dæmónia, et ut languores curarent: et misit illos prædicáre regnum Dei, et sanare infirmos, allelúja.

[Oratio]
@Tempora/Pasc7-0:Oratio

[Ant 3]
Spíritus, * qui a Patre procedit, allelúja: ille me clarificabit, allelúja, allelúja.
