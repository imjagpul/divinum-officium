[Lectio1]
De Ezechiéle Prophéta
!Ezek 13:1-6
1 Et factus est sermo Dómini ad me, dicens: 
2 Fili hóminis, vaticinare ad prophétas Israël, qui prophétant, et dices prophetántibus de corde suo: Audíte verbum Dómini.
3 Hæc dicit Dóminus Deus: Væ prophétis insipiéntibus, qui sequúntur spíritum suum, et nihil vident! 
4 Quasi vulpes in desértis prophetæ tui, Israël, erant. 
5 Non ascendístis ex adverso, neque opposuístis murum pro domo Israël, ut staretis in prælio in die Dómino. 
6 Vident vana, et divinant mendácium, dicéntes: Ait Dóminus, cum Dóminus non míserit eos, et perseveravérunt confírmare sermónem.

[Responsory1]
@Tempora/Pent01-0:Responsory1

[Lectio2]
!Ezek 13:7-10
7 Numquid non visiónem cassam vidístis, et divinatiónem mendacem locúti estis, et dícitis: Ait Dóminus, cum ego non sim locútus? 
8 Proptérea hæc dicit Dóminus Deus: Quia locúti estis vana, et vidístis mendácium, ideo ecce ego ad vos, dicit Dóminus Deus. 
9 Et erit manus mea super prophétas, qui vident vana et divínant mendácium: in consílio pópuli mei non erunt, et in scriptura domus Israël non scribéntur, nec in terram Israël ingrediéntur, et scietis quia ego Dóminus Deus. 
10 Eo quod decéperint pópulum meum, dicéntes: Pax, et non est pax, et ipse ædificábat paríetem, illi autem liniébant eum luto absque páleis.

[Responsory2]
@Tempora/111-0:Responsory2

[Lectio3]
!Ezek 13:11-14
11 Dic ad eos qui líniunt absque temperatúra, quod casurus sit; erit enim imber inundans et dabo lápides prægrandes désuper irruéntes et véntum procellæ dissipántem. 
12 Síquidem ecce cécidit paries; numquid non dicétur vobis: Ubi est litura quam linistis? 
13 Proptérea hæc dicit Dóminus Deus: Et erúmpere fáciam spíritum tempestátum in indignatióne mea, et imber inundans in furóre meo erit, et lápides grandes in ira in consumptiónem,
14 et destruam paríetem, quem linístis absque temperaménto.

[Responsory3]
@Tempora/111-0:Responsory3
