[Lectio1]
De Daniéle Prophéta
!Dan 2:31-35
31 Tu, rex, videbas, et ecce quasi statua una grandis : statua illa magna, et statúra sublimis stábat contra te, et intuitus ejus erat terríbilis. 
32 Hujus statuæ caput ex auro optimo erat, pectus autem et bráchia de argénto, porro venter et fémora ex ære,
33 tibiæ autem ferreæ: pedum quædam pars erat férrea, quædam autem fíctilis. 
34 Vidébas ita, donec abscissus est lapis de monte sine mánibus: et percússit státuam in pédibus ejus férreis et fictílibus, et comminuit eos. 
35 Tunc contrita sunt páriter ferrum, testa, æs, argéntum et aurum et redacta quasi in favillam æstivæ areæ, quæ rapta sunt vento, nullusque locus invéntus est eis; lapis autem, qui percusserat státuam, factus est mons magnus, et implévit universam terram.

[Responsory1]
@Tempora/111-1:Responsory1

[Lectio2]
!Dan 2:36-40
36 Hoc est sómnium. Interpretatiónem quoque ejus dicémus coram te, rex. 
37 Tu rex regum es: et Deus cæli regnum, et fortitúdinem, et impérium, et glóriam dedit tibi:
38 et ómnia, in quibus hábitant fílii hóminum, et béstiæ agri: vólucres quoque cæli dedit in manu tua, et sub dicióne tua univérsa constítuit; tu es ergo caput aureum.
39 Et post te consúrget regnum aliud minus te argenteum: et regnum tertium aliud æreum, quod imperábit univérsæ terræ,
40 et regnum quartum erit velut ferrum. Quómodo ferrum comminuit, et domat ómnia, sic commínuet, et cónteret ómnia hæc.

[Responsory2]
@Tempora/111-1:Responsory2

[Lectio3]
!Dan 2:41-44
41 Porro, quia vidísti pedum, et digitórum partem testæ fíguli, et partem férream, regnum divisum erit; quod tamen de plantario ferri oriétur, secúndum quod vidísti ferrum mistum testæ ex luto. 
42 Et digitos pedum ex parte ferreos, et ex parte fíctiles, ex parte regnum erit sólidum, et ex parte contrítum. 
43 Quod autem vidísti ferrum mistum testæ ex luto, commiscebúntur quidem humano semine; sed non adhærébunt sibi, sícúti ferrum miscéri non potest testæ. 
44 In diébus autem regnórum illórum suscitábit Deus cæli regnum, quod in ætérnum non dissipábitur, et regnum ejus alteri pópulo non tradétur: commínuet autem, et consumet univérsa regna hæc, et ipsum stabit in ætérnum.

[Responsory3]
@Tempora/111-1:Responsory3
