[Lectio1]
De libro primo Machabæórum
!1 Mac 13:1-6
1 Et audívit Simon quod congregávit Tryphon exercitum copiosum, ut veníret in terram Juda et attéreret eam. 
2 Videns quia in tremóre pópulus est, et in timóre, ascéndit Jerúsalem, et congregávit pópulum:
3 et adhortans, dixit: Vos scitis quanta ego, et fratres mei, et domus patris mei, fécimus pro légibus et pro sanctis, prælia, et angustias quales vídimus;
4 horum grátia periérunt fratres mei omnes propter Israël, et relíctus sum ego solus.
5 Et nunc non mihi contingat párcere ánimæ meæ in omni témpore tribulatiónis; non enim mélior sum frátribus meis;
6 vindicábo itaque gentem meam, et sancta, natos quoque nostros, et uxores, quia congregátæ sunt univérsæ Gentes contérere nos inimicítiæ grátia.

[Responsory1]
@Tempora/101-0:Responsory1

[Lectio2]
!1 Mac 13:7-13
7 Et accénsus est spíritus pópuli, simul ut audívit sermónes istos, 
8 et respondérunt voce magna, dicéntes: Tu es dux noster loco Judæ, et Jónathæ fratris tui; 
9 pugna prælium nostrum; et ómnia, quæcúmque dixeris nobis, faciémus. 
10 Et cóngregans omnes viros bellatores, accelerávit consummare universos muros Jerúsalem, et munívit eam in gyro. 
11 Et misit Jónathan fílium Absalómi, et cum eo exercitum novum in Joppen, et, ejectis his qui erant in ea, remánsit illic ipse. 
12 Et movit Tryphon a Ptolemáida cum exercitu multo, ut veníret in terram Juda, et Jónathas cum eo in custódia; 
13 Simon autem applicuit in Addus contra fáciem campi.

[Responsory2]
@Tempora/101-0:Responsory2

[Lectio3]
!1 Mac 13:14-19
14 Et ut cognóvit Tryphon, quia surréxit Simon loco fratris sui Jónathæ, et quia commissurus esset cum eo prælium, misit ad eum legatos,
15 dicens: Pro argénto, quod debebat frater tuus Jónathas in ratióne regis propter negotia quæ hábuit, detinúimus eum. 
16 Et nunc mitte argénti talénta centum, et duos fílios ejus óbsides, ut non dimissus fugiat a nobis, et remittémus eum. 
17 Et cognóvit Simon quia cum dolo loquerétur secum: jussit tamen dari argéntum et púeros, ne inimicítiam magnam sumeret ad pópulum Israël, dicéntem: 
18 Quia non misit ei argéntum, et púeros, proptérea périit. 
19 Et misit púeros, et centum talenta: et mentitus est, et non dimísit Jónathas.

[Responsory3]
@Tempora/101-0:Responsory3
