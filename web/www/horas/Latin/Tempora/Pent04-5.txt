[Rank]
Feria sexta infra Hebdomadam IV post Octavam Pentecostes;;Feria;;1

[Rule]
Oratio Dominica

[Lectio1]
De libro primo Regum.
!1 Sam 20:1-2
1 Fugit autem David de Najoth, quæ est in Rámatha, veniensque locútus est coram Jónatha: Quid feci? quæ est iníquitas mea, et quod peccátum meum in patrem tuum, quia quærit ánimam meam? 
2 Qui dixit ei: Absit, non moriéris; neque enim fáciet pater meus quidquam grande vel parvum nisi prius indicáverit mihi; hunc ergo celávit me pater meus sermónem tantummodo? Nequaquam erit istud.

[Responsory1]
@Tempora/Pent01-2:Responsory1

[Lectio2]
!1 Sam 20:3-4
3 Et jurávit rursum Davidi. Et ille ait: Scit profecto pater tuus quia invéni grátiam in óculis tuis et dicet: Nesciat hoc Jónathas, ne forte tristétur. Quinimmo vivit Dóminus, et vivit ánima tua, quia uno tantum (ut ita dicam) gradu ego morsque divídimur. 
4 Et ait Jónathas ad David: Quodcúmque dixerit mihi ánima tua, fáciam tibi.

[Responsory2]
@Tempora/Pent01-2:Responsory2

[Lectio3]
!1 Sam 20:5-7
5 Dixit autem David ad Jónathan: Ecce calendæ sunt crástino, et ego ex more sedére sóleo juxta regem ad vescéndum; dimítte ergo me, ut abscóndar in agro usque ad vésperam diéi tertiæ. 
6 Si respíciens requisíerit me pater tuus, respondebis ei: Rogávit me David ut iret celeriter in Bethlehem civitátem suam, quia víctimæ solemnes ibi sunt univérsis contribúlibus suis. 
7 Si dixerit: Bene, pax erit servo tuo; si autem fúerit iratus, scito quia completa est malítia ejus.

[Responsory3]
@Tempora/Pent01-2:Responsory3
