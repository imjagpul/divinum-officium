[Rank]
Dominica XIII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Omnípotens sempitérne Deus, da nobis fídei, spei et caritátis augméntum: et, ut mereámur ássequi quod promíttis, fac nos amáre quod prǽcipis.
$Per Dominum

[Lectio7]
Léctio sancti Evangélii secúndum Lucam.
!Luc 17:11-19
In illo témpore: Dum iret Jesus in Jerúsalem, transíbat per mediam Samaríam et Galilæam. Et cum ingrederétur quoddam castellum, occurrérunt ei decem viri leprosi. Et réliqua.
_
Homilía sancti Augustíni Epíscopi.
!Lib. 2. quæst. Evang. cap. 40.
De decem leprosis, quos Dóminus ita mundávit, cum ait: Ite, osténdite vos sacerdótibus; quæri potest, cur eos ad sacerdótes míserit, ut cum irent, mundaréntur. Nullum enim eórum, quibus hæc corporalia benefícia præstitit, invenítur misisse ad sacerdótes, nisi leprosos. Nam et illum a lepra mundaverat, cui dixit: Vade, osténde te sacerdótibus, et offer pro te sacrifícium, quod præcepit Móyses, in testimónium illis. Quæréndum ígitur est, quid ipsa lepra significet: non enim sanati, sed mundáti dicúntur, qui ea caruérunt. Coloris quippe vitium est, non valetúdinis, aut integritátis sensuum atque membrórum.

[Lectio8]
Leprosi ergo non absurde intelligi possunt, qui sciéntiam veræ fidei non habéntes, varias doctrinas profiténtur erroris. Non enim abscondunt imperítiam suam; sed pro summa perítia próferunt in lucem, et jactántia sermónis ostentant. Nulla porro falsa doctrina est, quæ non aliqua vera intermisceat. Vera ergo falsis inordinate permixta, in una disputatióne vel narratióne hóminis, tamquam in uníus corporis colóre apparéntia, significant lepram, tamquam veris falsisque colórum variántem atque maculántem.

[Responsory8]
@Tempora/Pent01-0:Responsory8

[Lectio9]
Hi autem tam vitándi sunt Ecclésiæ, ut, si fíeri potest, longius remoti, magno clamore Christum interpellent; sicut isti decem stetérunt a longe, et levavérunt vocem, dicéntes: Jesu præcéptor, miserére nostri. Nam et quod præceptórem vocant, quo nómine nescio utrum quisquam Dóminum interpellaverit pro medicina corporali; satis puto significare, lepram falsam esse doctrinam, quam bonus præcéptor abstergit.
&teDeum

[Ant 2]
Cum transíret Jesus * quoddam castellum, occurrérunt ei decem viri leprosi, qui stetérunt a longe et levavérunt vocem dicéntes: Jesu præcéptor, miserére nostri.

[Ant 3]
Unus autem * ex illis, ut vidit quod mundátus est, regréssus est cum magna voce magníficans Deum, allelúja.
