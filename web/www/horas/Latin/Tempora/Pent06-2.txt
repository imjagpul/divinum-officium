[Rank]
Feria tertia infra Hebdomadam VI post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum.
!2 Sam 14:4-7
4 Cum ingressa fuísset mulier Thecuítis ad regem, cécidit coram eo super terram et adorávit et dixit: Serva me, rex. 
5 Et ait ad eam rex: Quid causæ habes? Quæ respóndit: Heu, mulier vidua ego sum; mórtuus est enim vir meus. 
6 Et ancíllæ tuæ erant duo fílii, qui rixáti sunt advérsum se in agro, nullusque erat qui eos prohibere posset, et percússit alter álterum et interfécit eum. 
7 Et ecce consurgens univérsa cognátio advérsum ancíllam tuam dicit: Trade eum qui percússit fratrem suum, ut occidámus eum pro ánima fratris sui quem interfécit, et deleámus herédem. Et quærunt exstínguere scintillam meam quæ relícta est, ut non supérsit viro meo nomen, et relíquiæ super terram.

[Responsory1]
@Tempora/Pent03-2Feria:Responsory1

[Lectio2]
!2 Sam 14:10-14
10 Et ait rex: Qui contradixerit tibi, adduc eum ad me, et ultra non addet ut tangat te. 
11 Quæ ait: Recordétur rex Dómini Dei sui, ut non multiplicéntur próximi sánguinis ad ulciscéndum, et nequáquam interfíciant fílium meum. Qui ait: Vivit Dóminus, quia non cadet de capíllis fílii tui super terram. 
12 Dixit ergo mulier: Loquátur ancílla tua ad dóminum meum regem verbum. Et ait: Lóquere. 
13 Dixitque mulier: Quare cogitásti hujuscémodi rem contra pópulum Dei et locútus est rex verbum istud, ut peccet et non reducat ejectum suum? 
14 Omnes mórimur et quasi aquæ dilábimur in terram, quæ non revertúntur, nec vult Deus perire ánimam, sed retractat cogitans ne pénitus pereat qui abjéctus est.

[Responsory2]
@Tempora/Pent03-2Feria:Responsory2

[Lectio3]
!2 Sam 14:19-21
19 Et ait rex: Numquid manus Joab tecum est in ómnibus istis? Respóndit mulier et ait: Per salútem ánimæ tuæ, dómine mi rex, nec ad sinistram nec ad déxteram est ex ómnibus his quæ locútus est dominus meus rex; servus enim tuus Joab ipse præcepit mihi et ipse pósuit in os ancíllæ tuæ ómnia verba hæc. 
20 Ut verterem figuram sermónis hujus, servus tuus Joab præcepit istud; tu autem, dómine mi rex, sapiens es, sicut habet sapiéntiam Angelus Dei, ut intélligas ómnia super terram. 
21 Et ait rex ad Joab: Ecce placátus feci verbum tuum; vade ergo, et révoca púerum Absalom.

[Responsory3]
@Tempora/Pent01-2:Responsory3