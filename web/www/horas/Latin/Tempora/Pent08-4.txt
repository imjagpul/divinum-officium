[Rank]
Feria quinta infra Hebdomadam VIII post Octavam Pentecostes;;Feria;;1

[Rule]
Oratio Dominica

[Lectio1]
De libro tértio Regum.
!1 Kgs 12:1-5
1 Venit autem Róboam in Sichem; illuc enim congregátus erat omnis Israël ad constituéndum eum regem. 
2 At vero Jeróboam fílius Nabat, cum adhuc esset in Ægypto prófugus a fácie regis Salomónis, audíta morte ejus, revérsus est de Ægypto. 
3 Miserúntque et vocavérunt eum. Venit ergo Jeróboam, et omnis multitúdo Israël, et locúti sunt ad Róboam, dicéntes: 
4 Pater tuus duríssimum jugum impósuit nobis; tu itaque nunc immínue páululum de imperio patris tui duríssimo, et de jugo gravissimo quod impósuit nobis, et serviémus tibi. 
5 Qui ait eis: Ite usque ad tertium diem, et revertímini ad me.

[Responsory1]
@Tempora/Pent01-1:Responsory1

[Lectio2]
!1 Kgs 12:5-8
5 Cumque abiísset pópulus, 
6 íniit consílium rex Róboam cum senióribus, qui assistébant coram Salomone patre ejus cum adhuc viveret, et ait: Quod datis mihi consílium ut respondeam pópulo huic? 
7 Qui dixérunt ei: Si hódie obedíeris pópulo  huic et servíeris et petitióni eórum césseris locutúsque fueris ad eos verba lénia, erunt tibi servi cunctis diébus. 
8 Qui derelíquit consílium senum, quod déderant ei, at adhibuit adolescéntes, qui nutriti fuerant cum eo, et assistébant illi.

[Responsory2]
@Tempora/Pent01-1:Responsory2

[Lectio3]
!1 Kgs 12:13-16
13 Respondítque rex pópulo dura, derelícto consílio seniórum quod ei déderant,
14 et locútus est eis secúndum consílium júvenum dicens: Pater meus aggravávit jugum vestrum, ego autem addam jugo vestro; pater meus cécidit vos flagellis, ego autem cædam vos scorpiónibus. 
15 Et non acquievit rex pópulo, quóniam aversátus fuerat eum Dóminus, ut suscitaret verbum suum, quod locútus fuerat in manu Ahíæ Silonitæ, ad Jeróboam fílium Nábat. 
16 Videns ítaque pópulus quod noluísset eos audíre rex, respóndit ei, dicens: Quæ nobis pars in David? vel quæ heréditas in fílio Isai?

[Responsory3]
@Tempora/Pent01-1:Responsory3
