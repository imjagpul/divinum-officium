[Lectio1]
De libro Esther
!Esth 2:5-7
5 Erat vir Judæus in Susan civitáte, vocabulo Mardochæus, fílius Jair, fílii Sémei, fílii Cis, de stirpe Jémini, 
6 qui translátus fuerat de Jerúsalem eo témpore quo Jechoníam regem Juda Nabuchodónosor rex Babylónis transtúlerat. 
7 Qui fuit nutricius fíliæ fratris sui Edissæ, quæ altero nómine vocabátur Esther, et utrumque paréntem amiserat: pulchra nimis et decora facie. Mortuisque patre ejus ac matre, Mardochæus sibi eam adoptávit in filiam.

[Responsory1]
@Tempora/095-0:Responsory1

[Lectio2]
!Esth 2:8-11
8 Cumque percrebuísset regis impérium, et juxta mandátum illíus multæ pulchræ vírgines adduceréntur Susan et Egéo traderéntur eunucho; Esther quoque inter ceteras puellas ei tradita est, ut servarétur in número feminárum. 
9 Quæ plácuit ei et invénit grátiam in conspéctu illíus. Et præcepit eunucho ut acceleraret mundum mulíebrem et traderet ei partes suas et septem puellas speciosíssimas de domo regis, et tam ipsam quam pedíssequas ejus ornaret atque excoleret. 
10 Quæ nóluit indicáre ei pópulum et pátriam suam; Mardochæus enim præceperat ei, ut de hac re omnino reticéret. 
11 Qui deambulábat quotídie ante vestíbulum domus, in qua electæ vírgines servabántur, curam agens salútis Esther.

[Responsory2]
@Tempora/094-0:Responsory7

[Lectio3]
!Esth 2:15-17
15 Evoluto autem témpore per ordinem, instábat dies quo Esther fília Abíhail fratris Mardochæi, quam sibi adoptaverat in filiam, debéret intrare ad regem. Quæ non quæsívit mulíebrem cultum, sed quæcúmque vóluit Egéus eunuchus custos vírginum, hæc ei ad ornátum dedit; erat enim formosa valde et incredibili pulchritúdine: ómnium óculis gratiosa et amábilis videbátur.
16 Ducta est itaque ad cubiculum regis Assueri mense décimo, qui vocátur Tebeth, septimo anno regni ejus. 
17 Et adamávit eam rex plus quam omnes mulieres, habuítque grátiam et misericórdiam coram eo super omnes mulíeres: et pósuit diadéma regni in cápite ejus fecitque eam regnare in loco Vasthi.

[Responsory3]
@Tempora/095-0:Responsory3
