[Lectio1Tridentina]
De libro secúndo Machabæórum
!2 Mac 7:24-27
24 Antíochus autem, contemni se arbitratus, simul et exprobrántis voce despecta, cum adhuc adolescentior superesset, non solum verbis hortabátur, sed et cum juraménto affirmábat se dívitem et beátum facturum, et translátum a pátriis légibus amícum habitúrum, et res necessarias ei præbiturum. 
25 Sed ad hæc cum adoléscens nequaquam inclinarétur, vocávit rex matrem, et suadebat ei ut adolescénti fieret in salútem. 
26 Cum autem multis eam verbis esset hortatus, promisit suasuram se fílio suo; 
27 itaque inclináta ad illum, irrídens crudelem tyrannum, ait pátria voce: Fili mi, miserére mei, quæ te in útero novem mensibus portávi, et lac triennio dedi et alui, et in ætátem istam perduxi.

[Lectio1]
@Tempora/105-1:Lectio1Tridentina
(sed rubrica Tridentina)
@Tempora/105-2:Lectio1Tridentina

[Responsory1]
@Tempora/101-2:Responsory1

[Lectio2Tridentina]
!2 Mac 7:28-33
28 Peto, nate, ut aspicias ad cælum et terram, et ad ómnia, quæ in eis sunt, et intélligas quia ex níhilo fecit illa Deus, et hóminum genus. 
29 Ita fiet, ut non timeas carnificem istum, sed dignus frátribus tuis effectus particeps, suscipe mortem, ut in illa miseratióne cum frátribus tuis te recipiam. 
30 Cum hæc illa adhuc diceret, ait adoléscens: Quem sustinetis? non obedio præcépto regis, sed præcépto legis, quæ data est nobis per Móysen. 
31 Tu vero, qui inventor omnis malítiæ factus es in Hebræos, non effugies manum Dei. 
32 Nos enim pro peccátis nostris hæc pátimur;
33 et, si nobis propter increpatiónem et correptiónem Dóminus Deus noster módicum irátus est: sed íterum reconciliábitur servis suis.

[Lectio2]
@Tempora/105-1:Lectio2Tridentina
(sed rubrica Tridentina)
@Tempora/105-2:Lectio2Tridentina

[Responsory2]
@Tempora/101-2:Responsory2

[Lectio3Tridentina]
!2 Mac 7:34-41
34 Tu autem, o sceleste, et ómnium hóminum flagitiosíssime, noli frustra extolli vanis spebus in servos ejus inflammátus;
35 nondum enim omnipoténtis Dei, et ómnia inspiciéntis judícium effugísti. 
36 Nam fratres mei, módico nunc dolóre sustentato, sub testaménto ætérnæ vitæ effecti sunt; tu vero judício Dei justas supérbiæ tuæ pœnas exsolves. 
37 Ego autem, sicut et fratres mei, ánimam et corpus meum trado pro pátriis légibus, invocans Deum matúrius genti nostræ propitium fíeri, teque cum tormentis et verbéribus confitéri, quod ipse est Deus solus. 
38 In me vero et in frátribus meis désinet Omnipotentis ira, quæ super omne genus nostrum juste superducta est. 
39 Tunc rex accénsus ira in hunc, super omnes crudélius desævit, indigne ferens se derísum. 
40 Et hic itaque mundus obiit, per ómnia in Dómino confídens. 
41 Novíssime autem post fílios, et mater consumpta est.

[Lectio3]
@Tempora/105-1:Lectio3Tridentina
(sed rubrica Tridentina)
@Tempora/105-2:Lectio3Tridentina

[Responsory3]
@Tempora/101-2:Responsory3
