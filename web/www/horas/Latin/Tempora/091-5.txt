[Lectio1]
De libro Job
!Job 6:1-4
1 Respondens autem Job, dixit: 
2 Utinam appenderéntur peccáta mea, quibus iram merui, et calámitas, quam patior, in statéra. 
3 Quasi arena maris hæc gravior appareret, unde et verba mea dolóre sunt plena;
4 quia sagíttæ Dómini in me sunt, quarum indignátio ebíbit spíritum meum, et terróres Dómini militant contra me.

[Responsory1]
@Tempora/091-0:Responsory4

[Lectio2]
!Job 6:5-7
5 Numquid rugiet ónager, cum habúerit herbam? aut mugiet bos, cum ante præsépe plenum steterit?  
6 Aut póterit cómedi insulsum, quod non est sale condítum? aut potest áliquis gustare, quod gustátum affert mortem?  
7 Quæ prius nolebat tángere ánima mea, nunc, præ angustia, cibi mei sunt.

[Responsory2]
@Tempora/091-0:Responsory5

[Lectio3]
!Job 6:8-13
8 Quis det ut véniat petítio mea, et quod exspecto tríbuat mihi Deus? 
9 Et qui cœpit ipse me cónterat, solvat manum suam et succidat me? 
10 Et hæc mihi sit consolátio, ut affligens me dolóre non parcat, nec contradicam sermónibus Sancti. 
11 Quæ est enim fortitúdo mea, ut sustíneam? aut quis finis meus, ut patienter agam? 
12 Nec fortitúdo lápidum fortitúdo mea, nec caro mea ænea est. 
13 Ecce non est auxílium mihi in me, et necessarii quoque mei recessérunt a me.

[Responsory3]
@Tempora/091-0:Responsory6
