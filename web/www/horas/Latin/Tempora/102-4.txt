[Lectio1]
De libro primo Machabæórum
!1 Mac 6:1-6
1 Et rex Antíochus perambulábat superiores regiónes, et audívit esse civitátem Elymáidem in Pérside nobilíssimam, et copiosam in argénto et auro,
2 templumque in ea lócuples valde et illic velámina aurea, et lorícæ, et scuta, quæ relíquit Alexander Philippi rex Mácedo, qui regnávit primus in Græcia.
3 Et venit, et quærebat capere civitátem, et deprædari eam: et non pótuit, quóniam innotuit sermo his qui erant in civitáte:
4 et insurrexérunt in prælium, et fugit inde, et ábiit cum tristítia magna, et reversus est in Babylóniam. 
5 Et venit qui nuntiáret ei in Pérside, quia fugáta sunt castra quæ erant in terra Juda:
6 et quia ábiit Lysias cum virtúte forti in primis, et fugátus est a fácie Judæórum.

[Responsory1]
@Tempora/101-0:Responsory1

[Lectio2]
!1 Mac 6:6-9
6 Et invaluérunt armis, et viribus, et spoliis multis, quæ cepérunt de castris, quæ excidérunt:
7 et quia diruérunt abominatiónem, quam ædificaverat super altáre, quod erat in Jerúsalem, et sanctificatiónem, sicut prius, circumdedérunt muris excélsis, sed et Bethsuram civitátem suam. 
8 Et factum est, ut audívit rex sermónes istos, expávit et commótus est valde: et décidit in lectum, et íncidit in languórem præ tristítia, quia non factum est ei sicut cogitábat.
9 Et erat illic per dies multos, quia renováta est in eo tristítia magna, et arbitrátus est se mori.

[Responsory2]
@Tempora/101-0:Responsory2

[Lectio3]
!1 Mac 6:10-13
10 Et vocávit omnes amicos suos, et dixit illis: Recessit somnus ab óculis meis, et cóncidi, et corrui corde præ sollicitúdine:
11 et dixi in corde meo: In quantam tribulatiónem deveni, et in quos fluctus tristítiæ, in qua nunc sum, qui jucúndus eram, et diléctus in potestate mea! 
12 Nunc vero reminíscor malórum, quæ feci in Jerúsalem, unde et ábstuli ómnia spólia aurea et argentea quæ erant in ea, et misi auferre habitántes Judæam sine causa. 
13 Cognóvi ergo quia proptérea invenérunt me mala ista: et ecce pereo tristítia magna in terra aliena.

[Responsory3]
@Tempora/101-0:Responsory3
