[Lectio1]
De libro primo Machabæórum
!1 Mac 2:49-54
49 Et appropinquavérunt dies Mathathíæ moriéndi, et dixit fíliis suis: Nunc confortáta est supérbia, et castigátio, et tempus eversiónis, et ira indignatiónis.
50 Nunc ergo, o fílii, æmulatóres estote legis, et date ánimas vestras pro testaménto patrum vestrórum,
51 et mementóte óperum patrum, quæ fecérunt in generatiónibus suis, et accipiétis glóriam magnam, et nomen ætérnum.
52 Abraham, nonne in tentatióne invéntus est fidélis, et reputátum est ei ad justítiam?
53 Joseph in témpore angustiæ suæ custodívit mandátum, et factus est dominus Ægypti;
54 Phínees pater noster, zelando zelum Dei, accépit testaméntum sacerdotii æterni. 

[Responsory1]
@Tempora/101-0:Responsory1

[Lectio2]
!1 Mac 2:55-63
55 Jesus, dum implévit verbum, factus est dux in Israël;
56 Caleb, dum testificátur in ecclésia, accépit hereditátem;
57 David in sua misericórdia consecutus est sedem regni in sæcula;
58 Elías, dum zelat zelum legis, recéptus est in cælum;
59 Ananías et Azarías et Misaël credéntes, liberáti sunt de flamma;
60 Daniel in sua simplicitate liberátus est de ore leónum;
61 et ita cogitate per generatiónem et generatiónem, quia omnes qui sperant in eum, non infirmántur.
62 Et a verbis viri peccatóris ne timuéritis, quia glória ejus stercus et vermis est:
63 hódie extollitur et cras non inveniéntur, quia convérsus est in terram suam, et cogitátio ejus périit.

[Responsory2]
@Tempora/101-0:Responsory2

[Lectio3]
!1 Mac 2:64-69
64 Vos ergo, fílii, confortámini et viríliter ágite in lege, quia in ipsa gloriosi eritis.
65 Et ecce Simon frater vester, scio quod vir consílii est: ipsum audíte semper, et ipse erit vobis pater;
66 et Judas Maccabæus fortis viribus a juventúte sua sit vobis princeps milítiæ, et ipse aget bellum pópuli,
67 et adducetis ad vos omnes factores legis: et vindicate vindíctam pópuli vestri;
68 retribúite retributiónem Géntibus, et inténdite in præcéptum legis.
69 Et benedíxit eos, et appósitus est ad patres suos.

[Responsory3]
@Tempora/101-0:Responsory3
