[Rank]
Feria Quarta Quattuor Temporum Quadragesimæ;;Feria major;;2

[Rank1960]
Feria Quarta Quattuor Temporum Quadragesimæ;;Feria major;;3

[RankNewcal]
Feria IV. infra Hebdomadam I in Quadragesima;;Feria major;;2

[Rule]

[Lectio1]
Léctio sancti Evangélii secúndum Matthǽum
!Matt 12:38-50
In illo témpore: Respondérunt Jesu quidam de scribis et pharisæis, dicéntes: Magíster, vólumus a te signum vidére. Et réliqua.
_
Homilía sancti Ambrósii Epíscopi
!Lib. 7. in Lucæ cap. 11
Judæórum plebe damnata, Ecclésiæ mystérium evidenter exprimitur, quæ in Ninivítis per pœniténtiam, et in regína Austri per studium percipiendæ sapiéntiæ, de totius orbis fínibus congregátur, ut pacifici Salomónis verba cognóscat. Regína plane, cujus regnum est indivisum, de diversis et distántibus pópulis in unum corpus assurgens.

[Responsory1]
@Tempora/Quad1-0:Responsory7

[Lectio2]
Itaque sacraméntum illud magnum est de Christo et Ecclésia. Sed tamen hoc majus est, quia illud in figura ante præcessit, nunc autem plenum in veritáte mystérium est. Illic enim Sálomon typus, hic autem Christus in suo corpore est. Ex duobus ígitur constat Ecclésia: ut aut peccáre nesciat, aut peccáre désinat. Pœniténtia enim delíctum ábolet, sapiéntia cavet.

[Responsory2]
@Tempora/Quad1-0:Responsory8

[Lectio3]
Ceterum Jonæ signum, ut typus Dominicæ passiónis, ita etiam gravium, quæ Judæi commiserint, testificátio peccatórum est. Simul advertere licet et majestátis oraculum, et pietátis indícium. Namque Ninivitárum exemplo et denuntiátur supplícium, et remédium demonstrátur. Unde etiam Judæi debent non desperáre indulgéntiam, si velint ágere pœniténtiam.

[Responsory3]
R. Abscóndite eleemósynam in sinu páuperum, et ipsa orábit pro vobis ad Dóminum:
* Quia sicut aqua extínguit ignem, ita eleemósyna extínguit peccátum.
V. Date eleemósynam, et ecce omnia munda sunt vobis.
R. Quia sicut aqua extínguit ignem, ita eleemósyna extínguit peccátum.
&Gloria
R. Quia sicut aqua extínguit ignem, ita eleemósyna extínguit peccátum.

[Ant 2]
Generátio * hæc prava et perversa signum quærit: et signum non dábitur ei, nisi signum Jonæ prophetæ.

[Oratio 2]
Preces nostras, quǽsumus, Dómine, clementer exáudi: et contra cuncta nobis adversántia déxteram tuæ majestátis extende.
$Per Dominum.

[Ant 3]
Sicut fuit Jonas * in ventre ceti tribus diébus et tribus noctibus, ita erit Fílius hóminis in corde terræ.

[Oratio 3]
Mentes nostras, quǽsumus, Dómine, lúmine tuæ claritátis illústra: ut vidére possimus quæ agenda sunt; et, quæ recta sunt, ágere valeamus.
$Per Dominum.
