[Lectio1]
De libro Job
!Job 7:1-4
1 Milítia est vita hóminis super terram, et sicut dies mercenarii, dies ejus. 
2 Sicut servus desíderat umbram, et sicut mercenarius præstolátur finem operis sui, 
3 sic et ego hábui menses vacuos et noctes laboriosas enumerávi mihi. 
4 Si dormíero, dicam: Quando consurgam? Et rursum exspectábo vésperam, et replébor dolóribus usque ad ténebras.

[Responsory1]
@Tempora/091-0:Responsory7

[Lectio2]
!Job 7:5-8
5 Induta est caro mea putredine, et sordibus pulveris cutis mea áruit et contracta est.
6 Dies mei velocius transiérunt quam a texénte tela succiditur, et consumpti sunt absque ulla spe. 
7 Memento quia ventus est vita mea, et non revertétur óculus meus ut vídeat bona. 
8 Nec aspíciet me visus hóminis; óculi tui in me, et non subsistam.

[Responsory2]
@Tempora/091-1:Responsory2

[Lectio3]
!Job 7:9-12
9 Sicut consumitur nubes, et pertránsit, sic qui descenderit ad inferos non ascendet; 
10 nec revertétur ultra in domum suam, neque cognóscet eum ámplius locus ejus. 
11 Quapropter et ego non parcam ori meo; loquar in tribulatióne spíritus mei, confabulabor cum amaritúdine ánimæ meæ. 
12 Numquid mare ego sum aut cetus, quia circumdedísti me carcere?

[Responsory3]
@Tempora/091-0:Responsory3
