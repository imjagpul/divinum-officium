[Lectio1]
De Ezechiéle Prophéta
!Ezek 7:1-4
1 Et factus est sermo Dómini ad me, dicens: 
2 Et tu, fili hóminis, hæc dicit Dóminus Deus terræ Israël: Finis venit, venit finis super quatuor plagas terræ. 
3 Nunc finis super te, et immittam furórem meum in te: et judicábo te juxta vias tuas, et ponam contra te omnes abominatiónes tuas.
4 Et non parcet óculus meus super te, et non miserébor; sed vias tuas ponam super te, et abominatiónes tuæ in médio tui erunt, et scietis quia ego Dóminus.

[Responsory1]
R. Indicábo tibi, homo, quid sit bonum aut quid Dóminus requirat a te: 
* Facere judícium et justítiam et sollícitum ambuláre cum Deo tuo.
V. Spera in Dómino, et fac bonitátem, et inhábita terram.
R. Facere judícium et justítiam et sollícitum ambuláre cum Deo tuo.

[Lectio2]
!Ezek 7:5-9
5 Hæc dicit Dóminus Deus: Afflíctio una, afflíctio ecce venit. 
6 Finis venit, venit finis, evigilávit advérsum te, ecce venit:
7 venit contrítio super te, qui hábitas in terra; venit tempus, prope est dies occisiónis, et non glóriæ móntium. 
8 Nunc de propinquo effundam iram meam super te, et complébo furórem meum in te: et judicábo te juxta vias tuas, et imponam tibi ómnia scelera tua, 
9 et non parcet óculus meus, nec miserébor; sed vias tuas imponam tibi, et abominatiónes tuæ in médio tui erunt, et scietis quia ego sum Dóminus percutiens.

[Responsory2]
@Tempora/111-1:Responsory2

[Lectio3]
!Ezek 7:10-13
10 Ecce dies, ecce venit; egressa est contritio, flóruit virga, germinávit supérbia, 
11 iníquitas surréxit in virga impietátis; non ex eis et non ex pópulo neque ex sónitu eórum, et non erit requies in eis. 
12 Venit tempus, appropinaquávit dies: qui emit non lætétur, et qui véndit, non lugeat: quia ira super omnem pópulum ejus;
13 quia qui véndit, ad id quod vendidit non revertétur: et adhuc in vivéntibus vita eórum.

[Responsory3]
@Tempora/111-1:Responsory3
