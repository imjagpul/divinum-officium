[Rank]
Feria IV infra Hebdomadam I post Epiphaniam;;Feria;;1

[Rule]
Oratio Dominica

[Lectio1]
De Epístola prima ad Corínthios
!1 Cor 6:1-6
1 Audet áliquis vestrum, habens negotium advérsus álterum, judicári apud iníquos, et non apud sanctos? 
2 An nescitis quóniam sancti de hoc mundo judicábunt? Et si in vobis judicábitur mundus, indigni estis qui de mínimis judicétis? 
3 Nescitis quóniam ángelos judicábimus? quanto magis sæcularia? 
4 Sæcularia ígitur júdicia, si habuéritis: contemptíbiles, qui sunt in Ecclésia, illos constítuite ad judicándum. 
5 Ad verecúndiam vestram dico. Sic non est inter vos sapiens quisquam, qui possit judicáre inter fratrem suum? 
6 Sed frater cum fratre judício conténdit: et hoc apud infidéles?

[Responsory1]
@Tempora/Epi2-3:Responsory1

[Lectio2]
!1 Cor 6:7-11
7 Jam quidem omnino delíctum est in vobis, quod judícia habetis inter vos. Quare non magis injúriam accipitis? quare non magis fraudem patímini? 
8 Sed vos injúriam fácitis, et fraudatis: et hoc frátribus. 
9 An nescitis quia iníqui regnum Dei non possidébunt? Nolíte errare: neque fornicarii, neque idolis serviéntes, neque adúlteri, 
10 neque molles, neque masculórum concúbitores, neque fures, neque avari, neque ebriosi, neque malédici, neque rapaces, regnum Dei possidébunt. 
11 Et hæc quidam fuístis: sed ablúti estis, sed sanctificáti estis, sed justificáti estis in nómine Dómini nostri Jesu Christi, et in Spíritu Dei nostri.

[Responsory2]
@Tempora/Epi2-3:Responsory2

[Lectio3]
!1 Cor 6:12-18
12 Omnia mihi licent, sed non ómnia expédiunt. Omnia mihi licent, sed ego sub nullíus rédigar potestáte. 
13 Esca ventri, et venter escis: Deus autem et hunc, et has destruet: corpus autem non fornicatióni, sed Dómino: et Dóminus corpori. 
14 Deus vero et Dóminum suscitávit: et nos suscitábit per virtútem suam. 
15 Nescítis quóniam córpora vestra membra sunt Chrísti? Tollens ergo membra Christi, fáciam membra meretrícis? Absit. 
16 An nescitis quóniam qui adhǽret meretrici, unum corpus effícitur? Erunt enim (inquit) duo in carne una. 
17 Qui autem adhǽret Dómino, unus spíritus est. 
18 Fúgite fornicatiónem.

[Responsory3]
@Tempora/Epi2-3:Responsory3
