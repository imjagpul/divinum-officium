[Lectio1]
De libro Job
!Job 4:1-6
1 Respondens autem Eliphaz Themanítes, dixit: 
2 Si cœpérimus loqui tibi, fórsitan moleste accípies; sed conceptum sermónem tenére quis póterit? 
3 Ecce docuísti multos et manus lassas roborásti, 
4 vacillántes confirmavérunt sermónes tui et genua treméntia confortásti. 
5 Nunc autem venit super te plaga, et defecísti; tétigit te, et conturbátus es. 
6 Ubi est timor tuus, fortitúdo tua, patiéntia tua et perféctio viárum tuarum?

[Responsory1]
@Tempora/091-0:Responsory2

[Lectio2]
!Job 4:7-11
7 Recordare, óbsecro te, quis umquam ínnocens périit? aut quando recti deleti sunt?
8 Quin potius vidi eos, qui operántur iniquitátem et seminant dolóres et metunt eos, 
9 flante Deo perisse et spíritu iræ ejus esse consumptos. 
10 Rugítus leónis et vox leænæ et dentes catulórum leónum contriti sunt; 
11 Tigris périit, eo quod non haberet, prædam, et cátuli leónis dissipati sunt.

[Responsory2]
@Tempora/081-0:Responsory1

[Lectio3]
!Job 4:12-18
12 Porro ad me dictum est verbum abscónditum, et quasi furtive suscépit auris mea venas susurri ejus. 
13 In horrore visiónis nocturnæ, quando solet sopor occupare hómines, 
14 Pavor ténuit me et tremor, et ómnia ossa mea pertérrita sunt, 
15 Et cum spíritus, me præsente, transíret, inhorruérunt pili carnis meæ. 
16 Stetit quidam, cujus non agnoscébam vultum, imágo coram óculis meis, et vocem quasi auræ lenis audívi:
17 Numquid homo Dei comparatióne justificábitur? aut Factore suo purior erit vir? 
18 Ecce qui serviunt ei, non sunt stábiles, et in Angelis suis réperit pravitátem.

[Responsory3]
@Tempora/091-0:Responsory3
