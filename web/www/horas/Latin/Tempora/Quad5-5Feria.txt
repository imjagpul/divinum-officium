[Rank]
Feria Sexta infra Hebdomadam Passionis;;Feria major;;2

[Rule]

[Lectio1]
Léctio sancti Evangélii secúndum Joánnem
!Joannes 11:47-54
In illo témpore: Collegérunt pontífices et pharisǽi concílium adversus Jesum,~
et dicébant: Quid fácimus, quia hic homo multa signa facit? Et réliqua.
_
Homilía sancti Augustíni Epíscopi.
!Tract. 49 in Joánnem, sub finem.
Pontífices et pharisǽi sibi consulébant: nec tamen dicébant: Credamus. Plus enim pérditi hómines cogitábant, quómodo nocérent, ut pérderent, quam quómodo sibi consúlerent, ne perirent: et tamen timébant, et quasi consulebant. Dicébant enim: Quid fácimus, quia hic homo multa signa facit? Si dimittimus eum sic, omnes credent in eum: et vénient Romani, et tollent nostrum locum et gentem. Temporalia pérdere timuérunt, et vitam æternam non cogitavérunt, ac sic utrumque amisérunt.

[Responsory1]
@Tempora/Quad5-0:Responsory4

[Lectio2]
Nam et Romani post Dómini passiónem et glorificatiónem tulérunt eis et locum et gentem, expúgnando et transferéndo: et illud eos séquitur, quod álibi dictum est: Fílii autem regni hujus ibunt in ténebras exteriores. Hoc autem timuérunt, ne, si omnes in Christum créderent, nemo remanéret, qui advérsus Romanos civitátem Dei templumque defénderet: quóniam contra ipsum templum, et contra suas paternas leges doctrinam Christi esse sentiebant.

[Responsory2]
@Tempora/Quad5-0:Responsory5

[Lectio3]
Unus autem ex ipsis Cáiphas, cum esset Pontifex anni illíus, dixit eis: Vos nescítis quidquam, nec cogitátis, quia éxpedit vobis ut unus moriátur homo pro pópulo, et non tota gens pereat. Hoc autem a semetípso non dixit: sed cum esset pontifex anni illíus, prophetávit. Hic docémur, etiam hómines malos prophetíæ spíritu futúra prædícere: quod tamen Evangelísta divíno tríbuit sacraménto, quia póntifex fuit, id est summus sacérdos.

[Responsory3]
@Tempora/Quad5-0:Responsory6

[Ant 2]
Appropinquábat autem * dies festus Judæórum: et quærébant príncipes sacerdótum~
quómodo Jesum interfícerent, sed timébant plebem.

[Oratio 2]
Córdibus nostris, quǽsumus, Dómine, grátiam tuam benígnus infúnde: ut peccáta nostra castigatióne voluntária cohibéntes, temporáliter potius macerémur, quam supplíciis deputémur ætérnis.
$Per Dominum

[Commemoratio] (rubrica 1955 aut rubrica 1960)
!Commemoratio Septem Dolorum Beatæ Mariæ Virginis
Ant. Cum vidísset Jesus * matrem stantem juxta crucem, et discípulum quem diligébat,~
dicit matri suæ: Múlier, ecce fílius tuus. Deinde dicit discípulo: Ecce mater~
tua.
_
V. Ora pro nobis, Virgo dolorosíssima.
R. Ut digni efficiámur promissiónibus Christi.
_
$Oremus
Deus, in cujus passióne, secúndum Simeónis prophetíam, dulcíssimam ánimam~
gloriósæ Vírginis et Matris Maríæ dolóris gládius pertransívit: concéde,~
propítius; ut qui transfixiónem ejus et passiónem venerándo recólimus, gloriósis~
méritis et précibus ómnium Sanctórum cruci fidéliter astántium intercedéntibus,~
passiónis tuæ efféctum felícem consequámur:
$Qui vivis

[Ant 3]
Principes sacerdotum * consilium fecerunt ut Jesum occiderent: dicebant autem:~
Non in die festo, ne forte tumultus fieret in populo.

[Oratio 3]
Concede, quǽsumus, omnipotens Deus: ut qui protectionis tuæ gratiam quærimus,~
liberati a malis omnibus, secura tibi mente serviamus.
$Per Dominum
