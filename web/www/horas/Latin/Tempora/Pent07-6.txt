[Rank]
Sabbato II infra Hebdomadam VII post Octavam Pentecostes;;Feria;;1

[Rule]
Oratio Dominica

[Lectio1]
De libro tertio Regum.
!1 Kgs 7:51; 8:1-2
51 Et perfecti omne opus, quod faciebat Sálomon in domo Dómini, et íntulit quæ sanctificáverat David pater suus, argéntum, et aurum, et vasa, reposuítque in thesáuris domus Dómini. 
1 Tunc congregáti sunt omnes majores natu Israël cum princípibus tribuum et duces familiárum filiórum Israël ad regem Salomónem in Jerúsalem, ut deferrent arcam fœderis Dómini de civitáte David, id est de Sion. 
2 Convenitque ad regem Salomónem univérsus Israël in mense Ethánim in solemni die (ipse est mensis septimus).

[Responsory1]
@Tempora/Pent01-3:Responsory1

[Lectio2]
!1 Kgs 8:3-7
3 Venerúntque cuncti senes de Israël, et tulérunt arcam sacerdótes,
4 et portavérunt arcam Dómini, et tabernáculum fœderis et ómnia vasa sanctuarii, quæ erant in tabernáculo, et ferébant ea sacerdótes et levitæ. 
5 Rex autem Sálomon et omnis multitúdo Israël, quæ convénerat ad eum, gradiebátur cum illo ante arcam, et immolábant oves et boves absque æstimatióne et numero. 
6 Et intulérunt sacerdótes arcam fœderis Dómini in locum suum, in oraculum templi, in Sanctum sanctórum, subter alas Chérubim; 
7 síquidem Chérubim expandébant alas super locum arcæ, et protegébant arcam, et vectes ejus désuper.

[Responsory2]
@Tempora/Pent01-3:Responsory3

[Lectio3]
!1 Kgs 8:9-12
9 In arca autem non erat aliud nisi duæ tabulæ lapídeæ, quas posuerat in ea Móyses in Horeb, quando pépigit Dóminus fœdus cum fíliis Israël, cum egrederéntur de terra Ægypti. 
10 Factum est autem, cum exíssent sacerdótes de sanctuario, nébula implévit domum Dómini,
11 et non poterant sacerdótes stare et ministrare propter nebulam; impleverat enim glória Dómini domum Dómini. 
12 Tunc ait Sálomon: Dóminus dixit ut habitáret in nebula.

[Responsory3]
@Tempora/Pent01-3:Responsory3
