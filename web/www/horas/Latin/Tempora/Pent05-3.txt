[Rank]
Feria quarta infra Hebdomadam V post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum.
!2 Sam 4:5-8
5 Veniéntes ígitur fílii Remmon Berothitæ, Rechab et Báana, ingressi sunt, fervénte die, domum Isboseth; qui dormiébat super stratum suum merídie. Et ostiaria domus purgans triticum obdormívit.
6 Ingressi sunt autem domum latenter assuméntes spicas tritici, et percussérunt eum in ínguine Rechab et Báana frater ejus et fugérunt. 
7 Cum autem ingressi fuíssent domum, ille dormiébat super lectum suum in conclávi, et percutiéntes interfecérunt eum; sublatoque cápite ejus abiérunt per viam desérti tota nocte. 
8 Et attulérunt caput Isboseth ad David in Hebron dixerúntque ad regem: Ecce caput Isboseth, fílii Saul inimíci tui, qui quærébat ánimam tuam.

[Responsory1]
@Tempora/Pent01-3:Responsory1

[Lectio2]
!2 Sam 4:9-12
9 Respóndens autem David Rechab et Báana fratri ejus fíliis Remmon Berothitæ dixit ad eos: Vivit Dóminus, qui éruit ánimam meam de omni angústia,
10 quóniam eum, qui annuntiáverat mihi et dixerat: Mortuus est Saul; qui putábat se prospera nuntiáre, ténui et occídi eum in Síceleg, cui oportébat mercédem dare pro núntio:
11 quanto magis nunc, cum hómines ímpii interfecérunt virum innoxium in domo sua super lectum suum, non quæram sánguinem ejus de manu vestra et auferam vos de terra? 
12 Præcepit ítaque David púeris suis, et interfecérunt eos, præcidentésque manus et pedes eórum suspendérunt eos super piscínam in Hebron; caput autem Isboseth tulérunt et sepeliérunt in sepúlcro Abner in Hebron.

[Responsory2]
@Tempora/Pent01-3:Responsory2

[Lectio3]
!2 Sam 5:1-7
1 Et venérunt univérsæ tribus Israël ad David in Hebron dicéntes: Ecce nos os tuum et caro tua sumus. 
2 Sed et heri et nudiustertius, cum esset Saul rex super nos, tu eras educens et reducens Israël; dixit autem Dóminus ad te: Tu pasces pópulum meum Israël et tu eris dux super Israël. 
3 Venérunt quoque et senióres Israël ad regem in Hebron, et percússit cum eis rex David fœdus in Hebron coram Dómino, unxerúntque David in regem super Israël. 
4 Fílius trigínta annórum erat David, cum regnare cœpísset, et quadragínta annis regnávit.
5 In Hebron regnávit super Judam septem annis et sex mensibus, in Jerúsalem autem regnávit trigínta tribus annis super omnem Israël et Judam. 
6 Et ábiit rex, et omnes viri, qui erant cum eo, in Jerúsalem ad Jebusæum habitatórem terræ, dictumque est David ab eis: Non ingrediéris huc nisi abstúleris cæcos et claudos dicéntes: Non ingrediétur David huc. 
7 Cepit autem David arcem Sion, hæc est cívitas David.

[Responsory3]
@Tempora/Pent01-3:Responsory3
