[Rank]
Sabbato infra Hebdomadam V post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum.
!2 Sam 11:1-4
1 Factum est autem, verténte anno, eo témpore quo solent reges ad bella procédere, misit David Joab, et servos suos cum eo, et univérsum Israël, et vastavérunt fílios Ammon, et obsedérunt Rabba; David autem remánsit in Jerúsalem. 
2 Dum hæc ageréntur, áccidit ut súrgeret David de strato suo post merídiem et deambuláret in solario domus regiæ: viditque mulíerem se lavántem ex adverso super solárium suum; erat autem múlier pulchra valde. 
3 Misit ergo rex, et requisívit quæ esset múlier; nuntiatúmque est ei, quod ipsa esset Bethsabée fília Elíam, uxor Uríæ Hethæi. 
4 Missis ítaque David nuntiis, tulit eam. 

[Responsory1]
@Tempora/Pent01-3:Responsory1

[Lectio2]
!2 Sam 11:5-11
5 Et reversa est in domum suam, concepto fœtu. Mittensque nuntiávit David et ait: Concepi. 
6 Misit autem David ad Joab dicens: Mitte ad me Uríam Hethæum. Misitque Joab Uríam ad David.
7 Et venit Urías ad David. Quæsivítque David quam recte ágeret Joab et pópulus, et quómodo administrarétur bellum. 
8 Et dixit David ad Uríam: Vade in domum tuam et lava pedes tuos. Et egréssus est Urías de domo regis, secutusque est eum cibus regius.
9 Dormívit autem Urías ante portam domus regiæ cum áliis servis dómini sui, et non descéndit ad domum suam. 
10 Nuntiatúmque est David a dicéntibus: Non ivit Urías in domum suam. Et ait David ad Uríam: Numquid non de via venísti? quare non descendísti in domum tuam? 
11 Et ait Urías ad David: Arca Dei et Israël et Juda hábitant in papiliónibus, et dominus meus Joab et servi dómini mei super fáciem terræ manent; et ego ingrédiar domum meam, ut cómedam et bibam, et dórmiam cum uxore mea? Per salútem tuam et per salútem ánimæ tuæ non fáciam rem hanc.

[Responsory2]
@Tempora/Pent01-3:Responsory2

[Lectio3]
!2 Sam 11:12-17
12 Ait ergo David ad Uríam: Mane hic étiam hódie, et cras dimittam te. Mansit Urías in Jerúsalem in die illa et áltera.
13 Et vocávit eum David ut coméderet coram se et bíberet et inebriávit eum; qui egréssus véspere dormívit in strato suo cum servis dómini sui, et in domum suam non descéndit.
14 Factum est ergo mane, et scripsit David epístolam ad Joab: misitque per manum Uríæ,
15 scribens in epístola: Pónite Uríam ex adverso belli, ubi fortíssimum est prælium, et derelínquite eum ut percússus intereat. 
16 Igitur cum Joab obsidéret urbem, pósuit Uríam in loco ubi sciébat viros esse fortíssimos. 
17 Egressique viri de civitáte bellábant advérsum Joab, et cecidérunt de pópulo servórum David, et mórtuus est étiam Urías Hethæus.

[Responsory3]
@Tempora/Pent01-3:Responsory3
