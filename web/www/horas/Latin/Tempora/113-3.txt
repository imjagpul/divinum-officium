[Lectio1]
De Daniéle Prophéta
!Dan 4:16-19
16 Respóndit Baltássar, et dixit: Dómine mi, sómnium his, qui te odérunt, et interpretátio ejus hostibus tuis sit. 
17 Arbórem, quam vidísti sublímem atque robustam, cujus altitúdo pertingit ad cælum, et aspectus illíus in omnem terram, 
18 et rami ejus pulcherrimi, et fructus ejus nimius, et esca ómnium in ea, subter eam habitántes béstiæ agri, et in ramis ejus commorántes aves cæli, 
19 tu es, rex, qui magnificátus es, et invaluísti, et magnitúdo tua crevit, et pervenit usque ad cælum, et potéstas tua in términos univérsæ terræ.

[Responsory1]
@Tempora/111-3:Responsory1

[Lectio2]
!Dan 4:20-22
20 Quod autem vidit rex vigilem, et sanctum descendere de cælo, et dicere: Succídite árbórem, et díssipate illam, áttamen germen radícum ejus in terra dimittite, et vinciátur ferro et ære in herbis foris, et rore cæli conspergátur, et cum feris sit pábulum ejus, donec septem témpora muténtur super eum, 
21 hæc est interpretátio senténtiæ Altíssimi, quæ pervénit super dóminum meum regem: 
22 Eícient te ab homínibus, et cum béstiis ferisque erit habitátio tua, et fœnum ut bos cómedes, et rore cæli infundéris.

[Responsory2]
@Tempora/111-1:Responsory2

[Lectio3]
!Dan 4:22-25
22 Septem quoque témpora mutabúntur super te, donec scias quod dominétur Excelsus super regnum hóminum, et cuicúmque volúerit, det illud. 
23 Quod autem præcepit ut relínquerétur germen radícum ejus, id est árboris: regnum tuum tibi manebit, postquam cognóveris potestátem esse cælestem. 
24 Quam ob rem, rex, consílium meum pláceat tibi, et peccáta tua eleemósynis rédime, et iniquitátes tuas misericordiis páuperum; fórsitan ignoscet delíctis tuis. 
25 Omnia hæc venérunt super Nabuchodónosor regem.

[Responsory3]
@Tempora/111-1:Responsory3
