[Rank]
Dominica Pentecostes;;Duplex I Classis cum Octava privilegiata I ordinis;;7

[Rule]
1 Nocturn
Psalmi Dominica;
Antiphonas horas
Hymnus Tertia
Prima=53

[Ant Vespera]
Cum compleréntur * dies Pentecostes, erant omnes páriter in eodem loco, allelúja.;;109
Spíritus Dómini * replevit orbem terrárum, allelúja.;;110
Repléti sunt omnes * Spíritu Sancto, et cœpérunt loqui, allelúja, allelúja.;;111
Fontes, et ómnia * quæ movéntur in aquis, hymnum dícite Deo, allelúja.;;112
Loquebántur * variis linguis Apóstoli magnália Dei, allelúja, allelúja, allelúja.;;116

[Capitulum Vespera]
!Act. 2:1-2
v. Cum compleréntur dies Pentecostes, erant omnes discípuli páriter in eodem loco: et factus est repénte de cælo sonus, tamquam adveniéntis spíritus vehementis, et replevit totam domum, ubi erant sedéntes.
$Deo gratias

[Hymnus Vespera]
{:H-Venicreator:}
!Prima stropha hymni sequentis dicitur flexibus genibus.
v. Veni, Creátor Spíritus,
Mentes tuórum vísita,
Imple supérna grátia,
Quæ tu creásti péctora.
_
Qui díceris Paráclitus,
Altíssimi donum Dei,
Fons vivus, ignis, cáritas,
Et spiritális únctio.
_
Tu septifórmis múnere,
Dígitus patérnæ déxteræ,
Tu rite promíssum Patris,
Sermóne ditans gúttura.
_
Accénde lumen sénsibus:
Infunde amórem córdibus:
Infírma nostri córporis
Virtúte firmans pérpeti.
_
Hostem repéllas lóngius,
Pacémque dones prótinus:
Ductóre sic te prǽvio
Vitémus omne nóxium.
_
Per te sciámus da Patrem,
Noscámus atque Fílium,
Teque utriúsque Spíritum
Credámus omni témpore.
_
Deo Patri sit glória,
Et Fílio, qui a mórtuis
Surréxit, ac Paráclito,
In sæculórum sǽcula.
Amen.

[Versum 1]
V. Repléti sunt omnes Spíritu Sancto, allelúja.
R. Et cœpérunt loqui, allelúja.

[Ant 1]
Non vos relínquam * órphanos, allelúja: vado et vénio ad vos, allelúja: et gaudébit cor vestrum, allelúja.

[Oratio]
Deus, qui hodiérna die corda fidélium Sancti Spíritus illustratióne docuísti: da nobis in eódem Spíritu recta sápere; et de eius semper consolatióne gaudére.
$Per Dominum eiusdem

[Invit]
Allelúja, Spíritus Dómini replévit orbem terrárum: * Veníte, adorémus, allelúja.

[Hymnus Matutinum]
{:H-JamChristus astra:}v. Jam Christus astra ascénderat,
Revérsus unde vénerat,
Patris fruéndum múnere,
Sanctum datúrus Spíritum.
_
Solémnis urgébat dies,
Quo mýstico septémplici
Orbis volútus sépties,
Signat beáta témpora.
_
Cum lucis hora tértia
Repénte mundus íntonat,
Apóstolis orántibus
Deum veníre núntiat.
_
De Patris ergo lúmine
Decórus ignis almus est,
Qui fida Christi péctora
Calóre Verbi cómpleat.
_
Impléta gaudent víscera,
Affláta Sancto Spíritu,
Vocésque divérsas sonant,
Fantur Dei magnália.
_
Notíque cunctis Géntibus,
Græcis, Latínis, Bárbaris,
Simúlque demirántibus,
Linguis loquúntur ómnium.
_
Judǽa tunc incrédula,
Vesána torvo spiritu,
Madére musto sóbrios
Christi fidéles íncrepat.
_
Sed éditis miráculis
Occúrrit, et docet Petrus,
Falsum profári pérfidos,
Joéle teste cómprobans.
_
Deo Patri sit gloria,
Et Fílio, qui a mórtuis
Surréxit, ac Paráclito,
In sæculórum sǽcula.
Amen.

[Ant Matutinum]
Factus est * repénte de cælo sonus adveniéntis spíritus vehementis, allelúja, allelúja.;;47
Confírma hoc, Deus, * quod operátus es in nobis: a templo sancto tuo, quod est in Jerúsalem, allelúja, allelúja.;;67
Emítte Spíritum tuum, * et creabúntur: et renovábis fáciem terræ, allelúja, allelúja.;;103
V. Spíritus Dómini replevit orbem terrárum, allelúja.
R. Et hoc quod cóntinet ómnia, sciéntiam habet vocis, allelúja.

[Lectio1]
Léctio sancti Evangélii secúndum Joánnem.
!Joannes 14:23-31
In illo témpore: Dixit Jesus discípulis suis: Si quis díligit me, sermónem meum servábit, et Pater meus diliget eum, et ad eum veniemus, et mansiónem apud eum faciémus. Et réliqua.
_
Homilía sancti Gregórii Papæ.
!Homilía 30. in Evangelia.
Libet, fratres caríssimi, evangelicæ verba lectiónis sub brevitate transcúrrere, ut post diutius liceat in contemplatióne tantæ solemnitátis immorari. Hodie namque Spíritus Sanctus repentino sónitu super discipulos venit, mentesque carnalium in sui amórem permutávit, et foris apparéntibus linguis igneis, intus facta sunt corda flammántia; quia dum Deum in ignis visióne suscepérunt, per amórem suáviter arsérunt. Ipse namque Spíritus Sanctus amor est: unde et Joánnes dicit Deus caritas est. Qui ergo mente integra Deum desíderat, profecto jam habet, quem amat. Neque enim quisquam posset Deum diligere, si eum quem díligit, non habéret.

[Responsory1]
R. Cum compleréntur dies Pentecostes, erant omnes páriter in eodem loco, allelúja: et súbito factus est sonus de cælo, allelúja,
* Tamquam spíritus vehementis, et replevit totam domum, allelúja, allelúja.
V. Dum ergo essent in unum discípuli congregáti propter metum Judæórum, sonus repénte de cælo, venit super eos.
R. Tamquam spíritus vehementis, et replevit totam domum, allelúja, allelúja.

[Lectio2]
Sed ecce, si unusquísque vestrum requirátur an diligat Deum: tota fiducia et secura mente respondet, Diligo. In ipso autem lectiónis exordio audístis quid Véritas dicit: Si quis díligit me, sermónem meum servábit. Probátio ergo dilectiónis, exhibítio est operis. Hinc in epistola sua idem Joánnes dicit: Qui dicit: Diligo Deum, et mandáta ejus non custódit, mendax est. Vere étenim Deum dilígimus et mandáta ejus custodímus, si nos a nostris voluptátibus coarctamus. Nam qui adhuc per illicita desidéria diffluit, profecto Deum non amat: quia ei in sua voluntáte contradicit.

[Responsory2]
R. Repléti sunt omnes Spíritu Sancto: et cœpérunt loqui, prout Spíritus Sanctus dabat éloqui illis: 
* Et convénit multitúdo dicéntium, allelúja.
V. Loquebántur variis linguis Apóstoli magnália Dei.
R. Et convénit multitúdo dicéntium, allelúja.
&Gloria
R. Et convénit multitúdo dicéntium, allelúja.

[Lectio3]
Et Pater meus diliget eum, et ad eum veniemus, et mansiónem apud eum faciémus. Pensate, fratres caríssimi, quanta sit ista dignitas, habére in cordis hospítio advéntum Dei. Certe, si domum nostram quisquam dives aut præpotens amícus intraret, omni festinántia domus tota mundarétur, ne quid fortasse esset, quod óculos amíci intrántis offenderet. Tergat ergo sordes pravi operis, qui Deo præparat domum mentis. Sed vidéte quid Véritas dicat: Veniemus, et mansiónem apud eum faciémus. In quorúmdam étenim corda venit, et mansiónem non facit: quia, per compunctiónem quidem, Dei respectum percipiunt, sed tentatiónis témpore hoc ipsum quo compúncti fúerant, obliviscúntur; sicque ad perpetranda peccáta redeunt, ac si hæc minime planxissent.
&teDeum

[Ant Laudes]
Cum compleréntur * dies Pentecostes, erant omnes páriter in eodem loco, allelúja.
Spíritus Dómini * replevit orbem terrárum, allelúja.
Repléti sunt omnes * Spíritu Sancto, et cœpérunt loqui, allelúja, allelúja.
Fontes, et ómnia * quæ movéntur in aquis, hymnum dícite Deo, allelúja.
Loquebántur * variis linguis Apóstoli magnália Dei, allelúja, allelúja, allelúja.

[Capitulum Laudes]
@:Capitulum Vespera

[Hymnus Laudes]
{:H-Beatanobisgaudia:}v. Beáta nobis gaudia
Anni redúxit orbita,
Cum Spíritus Paraclitus
Illapsus est Apóstolis.
_
Ignis vibrante lúmine
Linguæ figuram detulit,
Verbis ut essent proflui,
Et caritate fervidi.
_
Linguis loquúntur ómnium;
Turbæ pavent Gentílium,
Musto madere deputant
Quos Spíritus repleverat.
_
Patráta sunt hæc mystice,
Paschæ peracto témpore,
Sacro diérum circulo,
Quo lege fit remissio.
_
Te nunc, Deus piíssime,
Vultu precámur cernuo:
Illapsa nobis cælitus
Largire dona Spíritus.
_
Dudum sacráta péctora
Tua replésti grátia:
Dimitte nostra crimina,
Et da quieta témpora.
_
Deo Patri sit gloria,
Et Fílio, qui a mórtuis
Surréxit, ac Paraclito,
In sæculórum sæcula.
Amen.

[Versum 2]
@:Versum 1

[Ant 2]
Accípite * Spíritum Sanctum: quorum remiseritis peccáta, remittúntur eis, allelúja.

[Lectio Prima]
!Act. 2:11
Judæi quoque et Proselyti, Cretes et Arabes: audívimus eos loquéntes nostris linguis magnália Dei.

[Hymnus Tertia]
@:Hymnus Vespera

[Capitulum Tertia]
@:Capitulum Vespera

[Responsory Tertia]
R.br. Spíritus Dómini replevit orbem terrárum, * Allelúja, allelúja.
R. Spíritus Dómini replevit orbem terrárum, * Allelúja, allelúja.
V. Et hoc quod continet ómnia, sciéntiam habet vocis.
R. Allelúja, allelúja.
&Gloria
R. Spíritus Dómini replevit orbem terrárum, * Allelúja, allelúja.
_
V. Spíritus Paraclitus, allelúja.
R. Docébit vos ómnia, allelúja.

[Capitulum Sexta]
!Act. 2:6
v. Facta autem hac voce, convenit multitudo, et mente confusa est, quóniam audiebat unusquísque lingua sua illos loquéntes.
$Deo gratias

[Responsory Sexta]
R.br. Spíritus Paraclitus, * Allelúja, allelúja.
R. Spíritus Paraclitus, * Allelúja, allelúja.
V. Docébit vos ómnia. 
R. Allelúja, allelúja.
&Gloria
R. Spíritus Paraclitus, * Allelúja, allelúja.
_
V. Repléti sunt omnes Spíritu Sancto, allelúja.
R. Et cœpérunt loqui, allelúja.

[Capitulum Nona]
!Act. 2:11
v. Judæi quoque et Proselyti, Cretes et Arabes: audívimus eos loquéntes nostris linguis magnália Dei.
$Deo gratias

[Responsory Nona]
R.br. Repléti sunt omnes Spíritu Sancto, * Allelúja, allelúja.
R. Repléti sunt omnes Spíritu Sancto, * Allelúja, allelúja.
V. Et cœpérunt loqui.
R. Allelúja, allelúja.
&Gloria
R. Repléti sunt omnes Spíritu Sancto, * Allelúja, allelúja.
_
V. Loquebántur variis linguis Apóstoli, allelúja.
R. Magnalia Dei, allelúja.

[Versum 3]
V. Loquebántur variis linguis Apóstoli, allelúja.
R. Magnalia Dei, allelúja.

[Ant 3]
Hodie * completi sunt dies Pentecostes, allelúja: hódie Spíritus Sanctus in igne discípulis appáruit, et tríbuit eis charísmatum dona: misit eos in univérsum mundum prædicare, et testificari: Qui crediderit et baptizátus fúerit, salvus erit, allelúja.

[Ant Vespera 3]
Cum compleréntur * dies Pentecostes, erant omnes páriter in eodem loco, allelúja.;;109
Spíritus Dómini * replevit orbem terrárum, allelúja.;;110
Repléti sunt omnes * Spíritu Sancto, et cœpérunt loqui, allelúja, allelúja.;;111
Fontes, et ómnia * quæ movéntur in aquis, hymnum dícite Deo, allelúja.;;112
Loquebántur * variis linguis Apóstoli magnália Dei, allelúja, allelúja, allelúja.;;113
