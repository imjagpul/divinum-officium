[Rank]
Die V infra octavam Paschæ;;Semiduplex I classis;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium;
Minores sine Antiphona;
Capitulum Versum 2;
Psalmi Dominica;

[Lectio1]
Léctio sancti Evangélii secúndum Joánnem
!Joannes 20:11-18
In illo témpore: Maria stábat ad monuméntum foris, plorans. Dum ergo fleret, inclinávit se, et prospéxit in monuméntum: et vidit duos Angelos in albis, sedéntes. Et réliqua.
_
Homilía sancti Gregórii Papæ
!Homilía 25 in Evangelia
Maria Magdalene, quæ fuerat in civitáte peccatrix, amando veritátem, lavit lácrimis maculas críminis: et vox Veritátis implétur, qua dícitur: Dimissa sunt ei peccáta multa, quia diléxit multum. Quæ enim prius frígida peccando remánserat, postmodum amando fortiter ardebat. Nam postquam venit ad monuméntum, ibique corpus Domínicum non invénit, sublátum crédidit, atque discípulis nuntiávit: qui veniéntes vidérunt, atque ita esse, ut mulier dixerat, credidérunt. Et de eis prótinus scriptum est: Abiérunt ergo discípuli ad semetípsos: ac deinde subjungitur: Maria autem stábat ad monuméntum foris, plorans.

[Responsory1]
R. Tulérunt Dóminum meum, et néscio ubi posuérunt eum. Dicunt ei Angeli: Múlier, quid ploras? surréxit sicut dixit:
* Præcédet vos in Galilǽam: ibi eum vidébitis, allelúja, allelúja.
V. Cum ergo fleret, inclinávit se, et prospéxit in monuméntum: et vidit duos Angelos in albis, sedéntes, qui dicunt ei.
R. Præcédet vos in Galilǽam: ibi eum vidébitis, allelúja, allelúja.

[Lectio2]
Qua in re pensándum est, hujus mulíeris méntem quanta vis amoris accenderat, quæ a monumento Dómini, etiam discípulis recedéntibus, non recedébat. Exquirebat quem non invenerat: flebat inquírendo, et amoris sui igne succensa, ejus, quem ablátum credidit, ardebat desidério. Unde cóntigit, ut eum sola tunc vidéret, quæ remanserat ut quæreret: quia nimirum virtus boni operis, perseverántia est: et voce Veritátis dícitur: Qui autem perseveráverit usque in finem, hic salvus erit.

[Responsory2]
R. Congratulámini mihi omnes qui dilígitis Dóminum, quia quem quærébam, appáruit mihi:
* Et dum flerem ad monuméntum, vidi Dóminum, allelúja, allelúja.
V. Recedéntibus discípulis, non recedébam, et amóris ejus igne succénsa, ardébam desidério.
R. Et dum flerem ad monuméntum, vidi Dóminum, allelúja, allelúja.
&Gloria
R. Et dum flerem ad monuméntum, vidi Dóminum, allelúja, allelúja.

[Lectio3]
Maria ergo cum fleret, inclinávit se, et prospéxit in monuméntum. Certe jam monuméntum vacuum víderat, jam sublátum Dóminum nuntiáverat: quid est, quod se íterum inclínat, íterum vidére desíderat? Sed amanti semel aspexísse non sufficit: quia vis amoris intentiónem multíplicat inquisitiónis. Quæsívit ergo prius, et minime invénit: perseverávit ut quæreret, unde et cóntigit, ut inveníret: actumque est, ut desidéria diláta créscerent, et crescéntia cáperent quod inveníssent.
&teDeum

[Ant 2]
María stabat * ad monuméntum plorans, et vidit duos Angelos in albis, sedéntes, et sudárium quod fúerat super caput Jesu, allelúja.

[Oratio]
Deus, qui diversitátem Géntium in confessióne tui nóminis adunásti: da, ut renátis fonte baptísmatis una sit fides méntium et píetas actiónum.
$Per Dominum

[Ant 3]
Tulérunt Dóminum meum, * et néscio ubi posuérunt eum: si tu sustulísti eum, dícito mihi, allelúja: et ego eum tollam, allelúja.

