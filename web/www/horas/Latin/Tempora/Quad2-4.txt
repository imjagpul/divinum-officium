[Rank]
Feria Quinta infra Hebdomadam II in Quadragesima;;Feria major;;2

[Rule]

[Lectio1]
Léctio sancti Evangélii secúndum Lucam
!Luc 16:19-31
In illo témpore: Dixit Jesus pharisæis: Homo quidam erat dives, qui induebátur púrpura et bysso: et epulabátur quotídie spléndide. Et réliqua.
_
Homilía sancti Gregórii Papæ
!Homilía 40 in Evangelia.
Quem, fratres caríssimi, quem dives iste, qui induebátur púrpura et bysso, et epulabátur quotídie spléndide, nisi Judáicum pópulum signat: qui cultum vitæ exterius hábuit, qui acceptæ legis deliciis ad nitórem usus est, non ad utilitátem?  Quem vero Lázarus ulcéribus plenus, nisi Gentilem pópulum figuráliter éxprimit?  Qui dum convérsus ad Deum peccáta confitéri sua non erubuit, huic vulnus in cute fuit.  In cutis quippe vulnere virus a viscéribus trahitur, et foras erumpit.

[Responsory1]
@Tempora/Quad2-0:Responsory1

[Lectio2]
Quid est ergo peccatórum conféssio, nisi quædam vúlnerum ruptio?  Quia peccáti virus salubriter aperítur in confessióne, quod pestífere latebat in mente.  Vulnera étenim cutis in superficiem trahunt humórem putredinis.  Et confiténdo peccata, quid aliud agimus, nisi malum, quod in nobis latebat, aperímus?  Sed Lázarus vulnerátus cupiebat saturari de micis, quæ cadébant de mensa dívitis, et nemo illi dabat: quia Gentílium quemque ad cognitiónem legis admittere superbus ille pópulus despíciebat.

[Responsory2]
@Tempora/Quad2-0:Responsory2

[Lectio3]
Qui dum doctrinam legis non ad caritátem hábuit, sed ad elatiónem, quasi de acceptis opibus tumuit: et quia ei verba defluébant de sciéntia, quasi micæ cadébant de mensa.  At contra, jacentis páuperis vulnera lingébant canes.  Nonnumquam solent in sacro eloquio, per canes prædicatores intelligi.  Canum étenim lingua, vulnus dum lingit, curat: quia et doctores sancti, dum in confessióne peccáti nostri nos instruunt, quasi vulnus mentis per linguam tangunt.

[Responsory3]
@Tempora/Quad2-0:Responsory3

[Ant 2]
Fili, recordare, * quia recepísti bona in vita tua, et Lazarus simíliter mala.

[Oratio 2]
Præsta nobis, quǽsumus, Dómine, auxílium grátiæ tuæ: ut, ieiúniis et oratiónibus conveniénter inténti, liberémur ab hóstibus mentis et córporis.
$Per Dominum

[Ant 3]
Dives ille * guttam aquæ pétiit, qui micas panis Lazaro negávit.

[Oratio 3]
Adésto, Dómine, fámulis tuis, et perpétuam benignitátem largíre poscéntibus: ut iis, qui te auctóre et gubernatóre gloriántur, ei congregáta restáures et restauráta consérves.
$Per Dominum
