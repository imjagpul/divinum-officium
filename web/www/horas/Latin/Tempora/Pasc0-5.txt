[Rank]
Die VI infra octavam Paschæ;;Semiduplex I class;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium;
Minores sine Antiphona;
Capitulum Versum 2;
Psalmi Dominica;

[Ant Matutinum]
@Tempora/Pasc0-2

[Lectio1]
Léctio sancti Evangélii secúndum Matthǽum
!Matt 28:16-20.
In illo témpore: Undecim discípuli abiérunt in Galilǽam in montem, ubi constitúerat illis Jesus. Et réliqua.
_
Homilía sancti Hierónymi Presbýteri
!Lib. 4 Comment. in Matth., in fine
Post resurrectiónem Jesus in monte Galilææ conspícitur, ibique adorátur; licet quidam dubitent, et dubitátio eórum nostram augeat fidem. Tunc manifestius osténditur Thomæ, et latus lancea vulnerátum, et manus fixas demonstrat clavis. Accédens Jesus locútus est eis, dicens: Dáta est mihi omnis potéstas in cælo et in terra. Illi potéstas data est, qui paulo ante crucifixus, qui sepúltus in tumulo, qui mórtuus jacúerat, qui póstea resurréxit. In cælo autem et in terra potéstas data est: ut qui ante regnábat in cælo, per fidem credéntium regnet et in terris.

[Responsory1]
R. Surgens Jesus Dóminus noster, stans in médio discipulórum suórum, dixit:
* Pax vobis, allelúja: gavísi sunt discípuli viso Dómino, allelúja.
V. Una ergo sabbatórum, cum fores essent clausæ, ubi erant discípuli congregáti, venit Jesus, et stetit in medio eórum, et dixit eis.
R. Pax vobis, allelúja: gavísi sunt discípuli viso Dómino, allelúja.

[Lectio2]
Euntes autem docete omnes Gentes, baptizántes eos in nómine Patris, et Fílii, et Spíritus Sancti. Primum docent omnes Gentes, deinde doctas intingunt aqua. Non enim potest fíeri, ut corpus baptismi recipiat sacraméntum, nisi ante ánima fidei suscéperit veritátem. Baptizántur autem in nómine Patris, et Fílii, et Spíritus Sancti: ut quorum una est divinitas, una sit largítio: nomenque Trinitátis, unus Deus est.

[Responsory2]
R. Expurgáte vetus ferméntum, ut sitis nova conspérsio: étenim Pascha nostrum immolátus est Christus:
* Itaque epulémur in Dómino, allelúja.
V. Mórtuus est propter delícta nostra, et resurréxit propter justificatiónem nostram.
R. Itaque epulémur in Dómino, allelúja.
&Gloria
R. Itaque epulémur in Dómino, allelúja.

[Lectio3]
Docéntes eos servare ómnia, quæcúmque mandávi vobis. Ordo præcipuus: jussit Apóstolis, ut primum docérent univérsas Gentes, deinde fidei intíngerent sacraménto, et post fidem ac baptisma, quæ essent observanda præciperent. Ac ne putémus levia esse, quæ jussa sunt, et pauca, addidit: Omnia quæcúmque mandávi vobis: ut quicúmque credíderint, qui in Trinitáte fúerint baptizati, ómnia fáciant, quæ præcepta sunt. Et ecce ego vobíscum sum usque ad consummatiónem sæculi. Qui usque ad consummatiónem sæculi cum discípulis se futurum esse promittit, et illos osténdit semper esse victuros, et se numquam a credéntibus recessurum.
&teDeum

[Ant 2]
Undecim discípuli * in Galilǽa vidéntes Dóminum adoravérunt, allelúja.

[Oratio]
Omnípotens sempitérne Deus, qui paschále sacraméntum in reconciliatiónis humánæ fœdere contulísti: da méntibus nostris; ut quod professióne celebrámus, imitémur efféctu.
$Per Dominum

[Ant 3]
Data est mihi * omnis potéstas in cælo et in terra, allelúja.
