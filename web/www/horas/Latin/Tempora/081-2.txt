[Lectio1]
De Parábolis Salomónis
!Prov 5:1-6
1 Fili mi, attende ad sapiéntiam meam, et prudéntiæ meæ inclína aurem tuam, 
2 ut custódias cogitatiónes, et disciplínam lábia tua conservent. Ne attendas fallaciæ mulíeris; 
3 favus enim distillans lábia meretricis, et nitídius oleo guttur ejus; 
4 novíssima autem illíus amára quasi absynthium et acúta quasi gládius biceps; 
5 pedes ejus descéndunt in mortem, et ad inferos gressus illíus pénetrant; 
6 per sémitam vitæ non ámbulant, vagi sunt gressus ejus et investigábiles.

[Responsory1]
R. Præbe, fili cor mihi, et óculi tui vias meas custódiant: 
* Ut addátur grátia cápiti tuo.
V. Attende, fili mi, sapiéntiam meam et ad elóquium meum inclína aurem tuam.
R. Ut addátur grátia cápiti tuo.

[Lectio2]
!Prov 5:7-13
7 Nunc ergo, fili mi, audi me, et ne recedas a verbis oris mei. 
8 Longe fac ab ea viam tuam et ne appropinques fóribus domus ejus; 
9 ne des aliénis honórem tuum, et annos tuos crudeli; 
01 ne forte impleántur extranei viribus tuis, et labóres tui sint in domo aliena, 
11 et gemas in novíssimis, quando consumpseris carnes tuas et corpus tuum, et dicas: 
12 Cur detestátus sum disciplínam, et increpatiónibus non acquiévit cor meum; 
13 nec audívi vocem docéntium me, et magistris non inclinávi aurem meam?

[Responsory2]
@Tempora/081-0:Responsory5

[Lectio3]
!Prov 5:20-23
20 Quare sedúceris, fili mi, ab aliena, et fovéris in sinu alterius? 
21 Respicit Dóminus vias hóminis, et omnes gressus ejus consíderat; 
22 iniquitátes suæ capiunt ímpium, et funibus peccatórum suórum constringitur; 
23 ipse moriétur, quia non hábuit disciplínam, et in multitúdine stultítiæ suæ decipiétur.

[Responsory3]
@Tempora/081-0:Responsory6