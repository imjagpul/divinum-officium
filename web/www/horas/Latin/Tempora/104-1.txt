[Lectio1]
De libro secúndo Machabæórum
!2 Mac 2:1-3
1 Invenítur autem in descriptiónibus Jeremíæ prophetæ, quod jussit eos ignem accípere qui transmigrábant, ut significátum est, et ut mandávit transmigratis,
2 et dedit illis legem, ne oblivisceréntur præcepta Dómini, et ut non exerrárent méntibus, vidéntes simulacra aurea et argentea, et ornaménta eórum;
3 et alia hujusmodi dicens, hortabátur ne legem amovérent a corde suo.

[Responsory1]
@Tempora/101-1:Responsory1

[Lectio2]
!2 Mac 2:4-6
4 Erat autem in ipsa scriptura, quómodo tabernáculum et arcam jussit prophéta, divino responso ad se facto, comitari secum, úsquequo éxiit in montem, in quo Móyses ascéndit, et vidit Dei hereditátem. 
5 Et veniens ibi Jeremías, invénit locum speluncæ: et tabernáculum, et arcam, et altáre incénsi íntulit illuc, et ostium obstruxit. 
6 Et accessérunt quidam simul, qui sequebántur, ut notarent sibi locum: et non potuérunt inveníre.

[Responsory2]
@Tempora/101-1:Responsory2

[Lectio3]
!2 Mac 2:7-9
7 Ut autem cognóvit Jeremías, culpans illos dixit: quod ignotus erit locus, donec cóngreget Deus congregatiónem pópuli, et propítius fiat; 
8 et tunc Dóminus osténdet hæc, et apparébit majestas Dómini, et nubes erit, sicut et Móysi manifestabátur, et sicut, cum Sálomon pétiit ut locus sanctificarétur magno Deo, manifestábat hæc;
9 magnifice étenim sapiéntiam tractábat: et ut sapiéntiam habens, obtulit sacrifícium dedicatiónis et consummatiónis templi.

[Responsory3]
@Tempora/101-1:Responsory3
