[Rank]
Feria Secunda infra Hebdomadam I post Octavam Pentecostes;;Feria;;1

[Rule]
Initia cum responsory

[Lectio1]
Incipit liber primus Regum
!1 Sam 1:1-3
1 Fuit vir unus de Ramáthaim Sophim de monte Ephraim, et nomen ejus Elcana, fílius Jéroham, fílii Eliu, fílii Thohu, fílii Suph, Ephrathæus.
2 Et hábuit duas uxores, nomen uni Anna, et nomen secundæ Phenenna. Fuerúntque Phenennæ fílii, Annæ autem non erant liberi.
3 Et ascendebat vir ille de civitáte sua, statútis diébus, ut adoraret et sacrificaret Dómino exercituum in Silo. Erant autem ibi duo fílii Heli, Ophni et Phínees, sacerdótes Domini.

[Responsory1]
R. Præparate corda vestra Dómino, et servíte illi soli: 
* Et liberábit vos de mánibus inimicórum vestrórum.
V. Convertímini ad eum in toto corde vestro, et auferte deos alienos de médio vestri.
R. Et liberábit vos de mánibus inimicórum vestrórum.

[Lectio2]
!1 Sam 1:4-8
4 Venit ergo dies, et immolávit Elcana, deditque Phenennæ uxori suæ, et cunctis fíliis ejus, et filiabus partes; 
5 Annæ autem dedit partem unam tristis, quia Annam diligebat; Dóminus autem concluserat vulvam ejus.
6 Affligebat quoque eam æmula ejus, et veheménter angebat, in tantum ut exprobraret quod Dóminus conclusísset vulvam ejus.
7 Sicque faciebat per síngulos annos, cum, redeunte témpore, ascenderent ad templum Dómini, et sic provocábat eam. Porro illa flebat, et non capiebat cibum.
8 Dixit ergo ei Elcana vir suus: Anna, cur fles? et quare non comedis? et quam ob rem afflígitur cor tuum? Numquid non ego mélior tibi sum quam decem fílii?

[Responsory2]
R. Deus ómnium exaudítor est: ipse misit Angelum suum, et tulit me de ovibus patris mei:
* Et unxit me unctióne misericórdiæ suæ.
V. Dóminus, qui erípuit me de ore leónis, et de manu béstiæ liberávit me.
R. Et unxit me unctióne misericórdiæ suæ.

[Lectio3]
!1 Sam 1:9-11
9 Surréxit autem Anna, postquam comederat et biberat in Silo, et Heli sacerdote sedénte super sellam ante postes templi Dómini.
10 Cum esset Anna amaro animo, orávit ad Dóminum flens largiter,
11 et votum vovit dicens: Dómine, exercituum, si respíciens videris afflictiónem famulæ tuæ, et recordátus mei fueris, nec oblítus ancíllæ tuæ, dederisque servæ tuæ sexum virilem, dabo eum Dómino ómnibus diébus vitæ ejus, et novácula non ascendet super caput ejus.

[Responsory3]
R. Dóminus, qui erípuit me de ore leónis, et de manu béstiæ liberávit me, 
* Ipse me erípiet de mánibus inimicórum meórum.
V. Misit Deus misericórdiam suam et veritátem suam: ánimam meam erípuit de médio catulórum leónum.
R. Ipse me erípiet de mánibus inimicórum meórum.
&Gloria
R. Ipse me erípiet de mánibus inimicórum meórum.

[Oratio]
@Tempora/Pent01-0:OratioW
