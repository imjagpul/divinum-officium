[Lectio1]
Incipit Malachías Prophéta
!Mal 1:1-4
1 Onus verbi Dómini ad Israël in manu Malachíæ. 
2 Diléxi vos, dicit Dóminus, et dixístis: In quo dilexísti nos? Nonne frater erat Esau Jacob? dicit Dóminus, et diléxi Jacob, 
3 Esau autem ódio hábui, et pósui montes ejus in solitúdinem, et hereditátem ejus in dracónes desérti? 
4 Quod si dixerit Idumæa: Destructi sumus, sed reverténtes ædificábimus quæ destructa sunt: hæc dicit Dóminus exercituum: Isti ædificábunt, et ego destruam; et vocabúntur termini impietátis, et pópulus cui irátus est Dóminus usque in ætérnum.

[Responsory1]
@Tempora/111-0:Responsory7

[Lectio2]
!Mal 1:5-7
5 Et óculi vestri vidébunt, et vos dicetis: Magnificétur Dóminus super terminum Israël. 
6 Fílius honorat patrem, et servus dóminum suum; si ergo Pater ego sum, ubi est honor meus? et, si Dóminus ego sum, ubi est timor meus? dicit Dóminus exercituum, ad vos, o sacerdótes, qui despícitis nomen meum, et dixístis: In quo despéximus nomen tuum? 
7 Offertis super altáre meum panem pollutum, et dícitis: In quo polluimus te? In eo quod dícitis: Mensa Dómini despecta est.

[Responsory2]
@Tempora/111-1:Responsory2

[Lectio3]
!Mal 1:8-11
8 Si offerátis cæcum ad immolándum, nonne malum est? et, si offerátis claudum et languidum, nonne malum est? Offer illud duci tuo, si placúerit ei, aut si suscéperit fáciem tuam, dicit Dóminus exercituum. 
9 Et nunc deprecámini vultum Dei, ut misereátur vestri (de manu enim vestra factum est hoc), si quómodo suscipiat fácies vestras, dicit Dóminus exercituum. 
10 Quis est in vobis qui claudat ostia, et incendat altáre meum grátuito? Non est mihi volúntas in vobis, dicit Dóminus exercituum, et munus non suscipiam de manu vestra;
11 ab ortu enim solis usque ad occásum, magnum est nomen meum in Géntibus, et in omni loco sacrificátur: et offertur nómini meo oblátio munda, quia magnum est nomen meum in Géntibus, dicit Dóminus exercituum.

[Responsory3]
@Tempora/111-1:Responsory3
