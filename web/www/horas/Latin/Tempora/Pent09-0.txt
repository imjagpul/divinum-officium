[Rank]
Dominica IX Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Dum tolleret Dóminus * Elíam per túrbinem in cælum, Eliséus clamabat: Pater mi, currus Israël, et auríga ejus.

[Oratio]
Páteant aures misericórdiæ tuæ, Dómine, précibus supplicántium: et, ut peténtibus desideráta concédas; fac eos, quæ tibi sunt plácita, postuláre.
$Per Dominum

[Lectio1]
Incipit liber quartus Regum.
!2 Kgs 1:1-4
1 Prævaricátus est autem Moab in Israël, postquam mórtuus est Achab.
2 Ceciditque Ochozías per cancéllos cœnaculi sui, quod habebat in Samaría, et ægrotávit; misitque nuntios dicens ad eos: Ite, consúlite Beélzebub deum Accaron, utrum vivere queam de infirmitáte mea hac.
3 Angelus autem Dómini locútus est ad Elíam Thesbiten dicens: Surge et ascende in occúrsum nuntiórum regis Samaríæ et dices ad eos: Numquid non est Deus in Israël, ut eátis ad consuléndum Beélzebub deum Accaron?
4 Quam ob rem hæc dicit Dóminus: De léctulo, super quem ascendísti, non descendes, sed morte moriéris.

[Responsory1]
@Tempora/Pent01-1

[Lectio2]
!2 Kgs 1:4-6
4 Et ábiit Elías.
5 Reversique sunt nuntii ad Ochozíam. Qui dixit eis: Quare reversi estis?
6 At illi respondérunt ei: vir occurrit nobis et dixit ad nos: Ite et revertímini ad regem qui misit vos, et dicetis ei: Hæc dicit Dóminus: Numquid quia non erat Deus in Israël, mittis ut consulátur Beélzebub deus Accaron? Idcirco de léctulo, super quem ascendísti, non descendes, sed morte moriéris.

[Responsory2]
@Tempora/Pent01-1

[Lectio3]
!2 Kgs 1:7-10
7 Qui dixit eis: Cujus figuræ et habitus est vir ille, qui occurrit vobis et locútus est verba hæc?
8 At illi dixérunt: Vir pilosus et zona pellícea accínctus renibus. Qui ait: Elías Thesbites est.
9 Misitque ad eum quinquagenárium príncipem et quinquagínta qui erant sub eo. Qui ascéndit ad eum sedentique in vértice montis ait: Homo Dei, rex præcepit ut descendas.
10 Respondensque Elías dixit quinquagenario: Si homo Dei sum, descendat ignis de cælo, et dévoret te et quinquagínta tuos. Descéndit itaque ignis de cælo, et devorávit eum et quinquagínta qui erant cum eo.

[Responsory3]
@Tempora/Pent01-1

[Lectio4]
Sermo sancti Augustíni Epíscopi.
!Sermo 201 de Tempore.
In lectiónibus quæ nobis diébus istis recitántur, fratres caríssimi, frequenter admonui, ut non sequámur litteram occidéntem, et vivificántem spíritum relinquámur. Sic enim Apóstolus ait: Littera enim occídit, spíritus vivificat. Si enim hoc tantum vólumus intellígere quod sonat in littera, aut parvam, aut prope nullam ædificatiónem de divinis lectiónibus capiemus. Illa enim ómnia quæ recitántur, typus erant et imágo futurórum. In Judæis enim figurata, in nobis, grátia Dei donante, completa sunt.

[Responsory4]
@Tempora/Pent01-2:Responsory1

[Lectio5]
Beátus enim Elías typum hábuit Dómini Salvatoris. Sicut enim Elías a Judæis persecutiónem passus est; ita et verus Elías Dóminus noster ab ipsis Judæis reprobátus est et contemptus. Elías relíquit gentem suam; et Christus deseruit synagogum. Elías ábiit in desértum; et Christus venit in mundum. Elías in desérto corvis ministrántibus pascebátur; et Christus in desérto mundi hujus Géntium fide refícitur.

[Responsory5]
@Tempora/Pent01-2:Responsory2

[Lectio6]
Corvi enim illi qui beato Elíæ, jubénte Dómino, ministrábant, Géntium pópulum figurábant. Proptérea et de Géntium Ecclésia dícitur: Nigra sum et formosa, fília Jerúsalem. Unde est Ecclésia nigra et formosa? Nigra per natúram, formosa per grátiam. Unde nigra? Ecce in iniquitátibus concéptus sum, et in delíctis péperit me mater mea. Unde formosa? Aspérges me hyssópo, et mundábor: lavábis me, et super nivem dealbábor.

[Responsory6]
@Tempora/Pent01-2:Responsory3

[Lectio7]
Léctio sancti Evangélii secúndum Lucam.
!Luc 19:41-47
In illo témpore: Cum appropinquaret Jesus Jerúsalem, videns civitátem flevit super illam dicens: Quia si cognovísses et tu, et quidem in hac die tua, quæ ad pacem tibi! Nunc autem abscóndita sunt ab óculis tuis. Et réliqua.
_
Homilía sancti Gregórii Papæ.
!Homilía 39 in Evangelia.
Quod a flente Dómino illa Jerosolymórum subversio describitur, quæ a Vespasiáno et Tito Romanis princípibus facta est, nullus qui historiam eversiónis ejusdem legit, ignórat. Romani étenim príncipes denuntiántur, cum dícitur: Quia vénient dies in te, et circúmdabunt te inimíci tui vallo. Hoc quoque quod additur: Non relínquent in te lápidem super lápidem: etiam jam ipsa ejusdem civitátis transmigrátio testátur; quia dum nunc in eo loco constructa est, ubi extra portam fuerat Dóminus crucifixus, prior illa Jerúsalem, ut dícitur, fúnditus est eversa.

[Responsory7]
@Tempora/Pent01-3:Responsory1

[Lectio8]
Cui ex qua culpa eversiónis suæ pœna fúerit illata, subjungitur: Eo quod non cognoveris tempus visitatiónis tuæ. Creator quippe hóminum per incarnatiónis suæ mystérium hanc visitare dignátus est; sed ipsa timoris et amoris ílius recordáta non est. Unde etiam per prophétam in increpatióne cordis humani aves cæli ad testimónium deducúntur, dum dícitur: Milvus in cælo cognóvit tempus suum, turtur et hirundo et cicónia custodiérunt tempus adventus sui; pópulus autem meus non cognóvit judícium Domini.

[Responsory8]
@Tempora/Pent01-0:Responsory8

[Lectio9]
Flevit étenim prius Redémptor ruínam pérfidæ civitátis, quam ipsa sibi cívitas non cognoscebat esse ventúram. Cui a flente Dómino recte dícitur: Quia si cognovísses, et tu; subaudi, fleres; quæ modo, quæ nescis quod imminet, exsultas. Unde et súbditur: Et quidem in hac die tua, quæ ad pacem tibi. Cum enim carnis se voluptátibus daret, et ventúra mala non prospiceret; in die sua, quæ ad pacem esse ei póterant, habebat.
&teDeum

[Ant 2]
Cum appropinquaret * Dóminus Jerúsalem videns civitátem flevit super illam, et dixit: Quia si cognovísses et tu, quia vénient dies in te, et circúmdabunt te inimíci tui vallo et circúmdabunt te et coangustábunt te úndique et ad terram prostérnent te: eo quod non cognovísti tempus visitatiónis tuæ, allelúja.

[Ant 3]
Scriptum est enim: * Quia domus mea domus oratiónis est cunctis géntibus; vos autem fecístis illam spelúncam latrónum. Et erat cotídie docens in templo.
