[Lectio1]
De libro secúndo Machabæórum
!2 Mac 4:1-5
1 Simon autem prædictus, pecuniárum et pátriæ delator, male loquebátur de Onía, tamquam ipse Heliodórum instigasset ad hæc, et ipse fuísset incentor malórum:
2 provisorémque civitátis, ac defensórem gentis suæ, et æmulatórem legis Dei, audebat insidiatórem regni dícere. 
3 Sed, cum inimicítiæ in tantum procéderent, ut etiam per quosdam Simónis necessarios homicidia fíerent, 
4 consíderans Onías periculum contentiónis, et Apollónium insanire, útpote ducem Cœlesyriæ et Phœnicis, ad augéndam malítiam Simónis ad regem se cóntulit, 
5 non ut civium accusator, sed communem utilitátem apud semetípsum univérsæ multitúdinis consíderans.

[Responsory1]
@Tempora/101-0:Responsory1

[Lectio2]
!2 Mac 4:6-9
6 Videbat enim sine regali providéntia impossibile esse pacem rebus dari, nec Simónem posse cessare a stultítia sua. 
7 Sed post Seléuci vitæ excéssum, cum suscepísset regnum Antíochus, qui Nóbilis appellabátur, ambiebat Jason frater Oníæ summum sacerdotium. 
8 Adito rege, promittens ei argénti talénta trecénta sexagínta, et ex reddítibus aliis talénta octogínta, 
9 super hæc promittebat et alia centum quinquagínta, si potestáti ejus concederétur, gymnasium et ephebíam sibi constitúere, et eos qui in Jerosolymis erant, Antiochenos scríbere.

[Responsory2]
@Tempora/101-0:Responsory2

[Lectio3]
!2 Mac 4:10-11
10 Quod cum rex annuísset, et obtinuísset principátum, statim ad Gentilem ritum contribúles suos transferre cœpit. 
11 Et, amotis his quæ humanitátis causa Judæis a régibus fuerant constituta, per Joánnem patrem Eupólemi, qui apud Romanos de amicítia et societáte functus est legatióne legítima, civium jura destítuens, prava instituta sanciebat.

[Responsory3]
@Tempora/101-0:Responsory3
