[Rank]
Feria tertia infra Hebdomadam IX post Octavam Pentecostes;;Feria;;1

[Rule]
Oratio Dominica

[Lectio1]
De libro quarto Regum.
!2 Kgs 3:6-9
6 Egréssus est ígitur rex Joram in die illa de Samaría, et recensuit univérsum Israël. 
7 Misitque ad Jósaphat regem Juda, dicens: Rex Moab recéssit a me; veni mecum contra eum ad prælium. Qui respóndit: Ascéndam: qui meus est, tuus est; pópulus meus, pópulus tuus, et equi mei, equi tui. 
8 Dixitque: Per quam viam ascendemus? At ille respóndit: Per desértum Idumææ. 
9 Perrexérunt ígitur rex Israël, et rex Juda, et rex Edom, et circuiérunt per viam septem diérum; nec erat aqua exercitui et juméntis quæ sequebántur eos.

[Responsory1]
@Tempora/Pent03-2Feria:Responsory1

[Lectio2]
!2 Kgs 3:10-13
10 Dixitque rex Israël: Heu! Heu! Heu! congregávit nos Dóminus tres reges, ut traderet in manus Moab. 
11 Et ait Jósaphat: Estne hic prophéta Dómini, ut deprecemur Dóminum per eum? Et respóndit unus de servis regis Israël: Est hic Eliséus fílius Saphat, qui fundebat aquam super manus Elíæ. 
12 Et ait Jósaphat: Est apud eum sermo Dómini. Descendítque ad eum rex Israël, et Jósaphat rex Juda, et rex Edom. 
13 Dixit autem Eliséus ad regem Israël: Quid mihi et tibi est? Vade ad prophétas patris tui et matris tuæ.

[Responsory2]
@Tempora/Pent03-2Feria:Responsory2

[Lectio3]
!2 Kgs 3:13-18
13 Et ait illi rex Israël: Quare congregávit Dóminus tres reges hos, ut traderet eos in manus Moab? 
14 Dixitque ad eum Eliséus: Vivit Dóminus exercituum, in cujus conspéctu sto, quod si non vultum Jósaphat regis Judæ erubéscerem, non attendíssem quidem te, nec respexíssem. 
15 Nunc autem adducite mihi psaltem. Cumque cáneret psaltes, facta est super eum manus Dómini, et ait: 
16 Hæc dicit Dóminus: Fácite álveum torrentis hujus fossas et fossas;
17 hæc enim dicit Dóminus: Non videbitis véntum, neque plúviam, et álveus iste replébitur aquis, et bibetis vos, et famíliæ vestræ et juménta vestra. 
18 Parumque est hoc in conspéctu Dómini; ínsuper tradet etiam Moab in manus vestras.

[Responsory3]
@Tempora/Pent03-2Feria:Responsory3
