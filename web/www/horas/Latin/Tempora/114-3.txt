[Lectio1]
De Joéle Prophéta
!Joël 3:1-3
1 In diébus illis, et in témpore illo, cum convertero captivitátem Juda et Jerúsalem, 
2 congregábo omnes Gentes, et deducam eas in vallem Jósaphat; et disceptábo cum eis ibi super pópulo meo, et hereditáte mea Israël, quos dispersérunt in natiónibus, et terram meam divisérunt. 
3 Et super pópulum meum misérunt sortem; et posuérunt púerum in prostíbulo, et puellam vendidérunt pro vino ut bíberent.

[Responsory1]
@Tempora/111-3:Responsory1

[Lectio2]
!Joël 3:4-7
4 Verum quid mihi et vobis, Tyrus et Sidon, et omnis terminus Palæstinórum? Numquid ultiónem vos reddetis mihi? Et, si ulciscímini vos contra me, cito velóciter reddam vicissitúdinem vobis super caput vestrum. 
5 Argéntum enim meum et aurum tulístis, et desiderabília mea et pulcherrima intulístis in delúbra vestra,
6 et fílios Juda et fílios Jerúsalem vendidístis fíliis Græcórum, ut longe facerétis eos de fínibus suis. 
7 Ecce ego suscitábo eos de loco in quo vendidístis eos, et convértam retributiónem vestram in caput vestrum.

[Responsory2]
@Tempora/111-1:Responsory2

[Lectio3]
!Joël 3:8-12
8 Et véndam fílios vestros et filias vestras in mánibus filiórum Juda, et venúmdábant eos Sabæis, genti longinquæ, quia Dóminus locútus est. 
9 Clamate hoc in Géntibus, sanctificate bellum, suscitate robustos: accedant, ascendant omnes viri bellatores;
10 concídite arátra vestra in gládios, et ligones vestros in lánceas; infírmus dicat: Quia fortis ego sum. 
11 Erúmpite, et veníte, omnes gentes de circúitu, et congregámini; ibi occúmbere fáciet Dóminus robustos tuos. 
12 Consurgant, et ascendant Gentes in vallem Jósaphat; quia ibi sedébo ut judicem omnes gentes in circúitu.

[Responsory3]
@Tempora/111-1:Responsory3
