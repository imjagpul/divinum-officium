[Rank]
Sabbato infra Hebdomadam II in Quadragesima;;Feria major;;2

[Rule]

[Lectio1]
Léctio sancti Evangélii secúndum Lucam
!Luc 15:11-32
In illo témpore: Dixit Jesus pharisæis et scribis parábolam istam: Homo quidam hábuit duos fílios: et dixit adolescentior ex illis patri: Pater, da mihi portiónem substantiæ, quæ me contingit. Et réliqua.
_
Homilía sancti Ambrósii Epíscopi
!Lib. 8. Comment. in cap. 15. Lucæ, post initium.
Vides, quod divinum patrimónium peténtibus datur. Nec putes culpam patris, quod adolescentiori dedit. Nulla Dei regno infirma ætas: nec fides gravátur annis. Ipse certe se judicávit idoneum, qui popóscit. Atque útinam non recessísset a patre, impediméntum nescísset ætátis. Sed posteáquam domum pátriam derelínquens peregre profectus est, cœpit egére. Merito ergo prodegit patrimónium, qui recéssit ab Ecclésia.

[Responsory1]
R. Pater, peccávi in cælum, et coram te: jam non sum dignus vocari fílius tuus: 
* Fac me sicut unum ex mercenariis tuis.
V. Quanti mercenarii in domo patris mei abundant pánibus, ego autem hic fame pereo! Surgam, et ibo ad patrem meum, et dicam ei.
R. Fac me sicut unum ex mercenariis tuis.

[Lectio2]
Péregre profectus est in regiónem longinquam. Quid longinquius, quam a se recédere: nec regiónibus, sed móribus separari: stúdiis discretum esse, non terris; et quasi interfuso luxuriæ sæcularis æstu, divortia habére sanctórum? Etenim qui se a Christo séparat, exsul est pátriæ, civis est mundi. Sed nos non sumus ádvenæ atque peregrini, sed cives sumus Sanctórum, et doméstici Dei. Qui enim erámus longe, facti sumus prope in sánguine Christi. Non invideámus de longinqua regióne remeántibus: quia et nos fúimus in regióne longinqua, sicut Isaías docet. Sic enim habes: Qui sedébant in regióne umbræ mortis, lux orta est illis. Regio ergo longinqua, umbra est mortis.

[Responsory2]
@Tempora/Quad2-0:Responsory8

[Lectio3]
Nos autem, quibus spíritus ante fáciem Christus est Dóminus, in umbra vívimus Christi. Et ideo dicit Ecclésia: In umbra ejus concupívi, et sedi. Ille ígitur vivéndo luxuriose, consumpsit ómnia ornaménta natúræ. Unde tu, qui accepísti imáginem Dei, qui habes similitúdinem ejus, noli eam irrationábili fœditate consúmere. Opus Dei es: noli ligno dícere, Pater meus es tu: ne accípias similitúdinem ligni, quia scriptum est: Similes illis fiant qui faciunt ea.

[Responsory3]
@Tempora/Quad2-0:Responsory9

[Ant 2]
Vadam ad Patrem meum * et dicam ei: Pater, fac me sicut unum ex mercenariis tuis.

[Oratio 2]
Da, quǽsumus, Dómine, nostris efféctum jejúniis salutárem: ut castigátio carnis assúmpta, ad nostrárum vegetatiónem tránseat animárum.
$Per Dominum

[Ant 3]
Dixit autem pater * ad servos suos: Cito proferte stolam primam, et induite illum, et date anulum in manu ejus, et calceaménta in pédibus ejus.

[Oratio 3]
Quǽsumus, omnípotens Deus, vota humílium réspice: atque ad defensiónem nostram, déxteram tuæ majestátis extende.
$Per Dominum
