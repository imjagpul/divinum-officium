[Rank]
In Nativitate Beatæ Mariæ Virginis;;Duplex II classis cum Octava simplici;;5.1;;ex C11

[Rank1960]
In Nativitate Beatæ Mariæ Virginis;;Duplex II classis cum Octava simplici;;5;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
Natívitas gloriosæ * Vírginis Maríæ ex semine Abrahæ, ortæ de tribu Juda, clara ex stirpe David.;;109
Natívitas est hódie * sanctæ Maríæ Vírginis, cujus vita ínclita cunctas illústrat ecclésias.;;112
Regáli ex progénie * Maria exórta refúlget; cujus précibus nos adjuvari, mente et spíritu devotíssime póscimus.;;121
Corde et ánimo * Christo canámus glóriam in hac sacra solemnitáte præcélsæ Genetrícis Dei Mariæ.;;126
Cum jucunditáte * Nativitátem beátæ Mariæ celebrémus, ut ipsa pro nobis intercédat ad Dóminum Jesum Christum.;;147

[Versum 1]
V. Natívitas est hódie sanctæ Maríæ Vírginis.
R. Cujus vita ínclita cunctas illustrat ecclésias.

[Ant 1]
Gloriosæ * Vírginis Maríæ ortum digníssimum recolamus, quæ et Genitrícis dignitátem obtinuit, et virginalem pudicítiam non amisit.

[Oratio]
Fámulis tuis, quǽsumus, Dómine, cæléstis gratiæ munus impertíre: ut, quibus beátæ Vírginis partus éxstitit salútis exórdium; Nativitátis ejus votíva solémnitas pacis tríbuat increméntum.
$Per Dominum

[Invit]
Nativitátem Vírginis Maríæ celebrémus: * Christum ejus Fílium adorémus Dóminum.

[Lectio1]
@Sancti/08-15:Lectio1

[Responsory1]
R. Hodie nata est beáta Virgo Maria ex progénie David; 
* Per quam salus mundi credéntibus appáruit, cujus vita gloriósa lucem dedit sæculo.
V. Nativitátem beátæ Maríæ Vírginis cum gáudio celebremus.
R. Per quam salus mundi credéntibus appáruit, cujus vita gloriósa lucem dedit sæculo.

[Lectio2]
@Sancti/08-15:Lectio2

[Responsory2]
R. Beatíssimæ Vírginis Maríæ Nativitátem devotíssime celebrémus, 
* Ut ipsa pro nobis intercedat ad Dóminum Jesum Christum.
V. Cum jucunditate Nativitátem beátæ Maríæ Vírginis devotíssime celebrémus.
R. Ut ipsa pro nobis intercedat ad Dóminum Jesum Christum.

[Lectio3]
@Sancti/08-15:Lectio3

[Responsory3]
R. Gloriosæ Vírginis Maríæ ortum digníssimum recolamus, 
* Cujus Dóminus humilitátem respéxit, quæ, Angelo nuntiánte, concépit Salvatórem mundi.
V. Beatíssimæ Vírginis Maríæ Nativitátem devotíssime celebrémus.
R. Cujus Dóminus humilitátem respéxit, quæ, Angelo nuntiánte, concépit Salvatórem mundi.
&Gloria
R. Cujus Dóminus humilitátem respéxit, quæ, Angelo nuntiánte, concépit Salvatórem mundi.

[Lectio4]
Sermo sancti Augustíni Epíscopi.
!Sermo 18 de Sanctis, qui est 2 de Annunt. Dominica.
Adest nobis, dilectíssimi, optátus dies beátæ ac venerábilis semper Vírginis Maríæ; ideo cum summa exsultatióne gaudeat terra nostra, tantæ Vírginis illustráta natali. Hæc est enim flos campi, de qua ortum est pretiósum lílium convallium, per cujus partum mutátur natúra protoplastórum, delétur et culpa. Præcisum est in ea illud Hevæ infelicitátis elogium, quo dícitur: In dolóre paries fílios tuos; quia ista in lætítia Dóminum péperit.

[Responsory4]
R. Natívitas gloriosæ Vírginis Maríæ ex semine Abrahæ, ortæ de tribu Juda, clara ex stirpe David; 
* Cujus vita ínclyta cunctas illustrat ecclésias.
V. Hodie nata est beáta Virgo Maria ex progénie David.
R. Cujus vita ínclyta cunctas illustrat ecclésias.

[Lectio5]
Heva enim luxit, ista exsultávit: Heva lácrimas, Maria gáudium in ventre portávit; quia illa peccatórem, ista édidit innocéntem. Mater generis nostri pœnam íntulit mundo, Génetrix Dómini nostri salútem íntulit mundo. Auctrix peccáti Heva, auctrix mériti Maria. Heva occidéndo óbfuit, Maria vivificando prófuit. Illa percússit, ista sanávit. Pro inobediéntia enim obediéntia commutátur, fides pro perfidia compensatur.

[Responsory5]
R. Cum jucunditate Nativitátem beátæ Maríæ celebremus, 
* Ut ipsa pro nobis intercédat ad Dóminum Jesum Christum.
V. Corde et animo Christo canámus glóriam in hac sacra solemnitate præcelsæ Genitrícis Dei Maríæ.
R. Ut ipsa pro nobis intercédat ad Dóminum Jesum Christum.

[Lectio6]
Plaudat nunc órganis Maria, et inter véloces articulos tympana puérperæ cóncrepent. Cóncinant lætántes chori, et alternántibus módulis dulcísona cármina misceántur. Audíte ígitur, quemádmodum tympanistria nostra cantaverit; ait enim: Magníficat ánima mea Dóminum: et exsultávit spíritus meus in Deo, salutári meo. Quia respéxit humilitátem ancíllæ suæ: ecce enim ex hoc beátam me dicent omnes generatiónes. Quia fecit mihi magna qui potens est. Causam ígitur invalescentis errati, miraculum novi partus evicit; et Hevæ planctum Maríæ cantus exclusit.

[Responsory6]
R. Natívitas tua, Dei Génetrix Virgo, gáudium annuntiávit universo mundo; 
* Ex te enim ortus est sol justítiæ, Christus Deus noster: * Qui, solvens maledictiónem, dedit benedictiónem; et confundens mortem, donávit nobis vitam sempiternam.
V. Benedicta tu in muliéribus, et benedíctus fructus ventris tui.
R. Ex te enim ortus est sol justítiæ, Christus Deus noster.
&Gloria
R. Qui, solvens maledictiónem, dedit benedictiónem; et confundens mortem, donávit nobis vitam sempiternam.

[Lectio7]
Léctio sancti Evangélii secúndum Matthǽum.
!Matt 1:1-16
Liber generatiónis Jesu Christi, fílii David, fílii Abraham. Abraham génuit Isaac, Isaac autem génuit Jacob. Et réliqua.
_
Homilía sancti Hierónymi Presbýteri.
!Liber 1 Comment. in Matth., in initium.
In Isaía légimus: Generatiónem ejus quis enárrabit? Non ergo putémus Evangelistam Prophetæ esse contrárium, ut quod ille impossibile dixit effatu, hic narrare incipiat: quia ibi de generatióne Divinitátis, hic de incarnatióne est dictum. A carnálibus autem cœpit, ut per hóminem, Deum discere incipiamus. Fílii David, fílii Abraham. Ordo præpósterus, sed necessario commutatus. Si enim primum posuísset Abraham et póstea David, rursus ei repetendus fuerat Abraham, ut generatiónis series texerétur.

[Responsory7]
R. Beatam me dicent omnes generatiónes, 
* Quia fecit mihi Dóminus magna qui potens est, et sanctum nomen ejus.
V. Et misericórdia ejus a progénie in progénies timéntibus eum.
R. Quia fecit mihi Dóminus magna qui potens est, et sanctum nomen ejus.

[Lectio8]
Ideo autem, ceteris prætermissis, horum fílium nuncupávit, quia ad hos tantum facta est de Christo repromissio. Ad Abraham: In semine, inquit, tuo benedicéntur omnes gentes, quod est Christus. Ad David: De fructu ventris tui ponam super sedem tuam. Judas autem génuit Phares et Zaram de Thamar. Notándum, in genealogía Salvatoris nullam sanctárum assumi mulíerum, sed eas quas Scriptura reprehéndit; ut, qui propter peccatóres venerat, de peccatóribus nascens, ómnium peccáta deléret. Unde et in consequéntibus Ruth Moabitis pónitur, et Bethsabée uxor Uríæ.

[Responsory8]
R. Felix namque es, sacra Virgo Maria, et omni laude digníssima: 
* Quia ex te ortus est sol justítiæ, * Christus, Deus noster.
V. Ora pro pópulo, intérveni pro clero, intercede pro devoto femineo sexu: séntiant omnes tuum juvámen, quicúmque célebrant tuam sanctam Nativitátem.
R. Quia ex te ortus est sol justítiæ.
&Gloria
R. Christus, Deus noster.

[Lectio9]
!Commemoratio S. Adriani, Martyris.
Hadrianus, jussu Maximiáni imperatóris apud Nicomedíam pérsequens Christiános, cum sæpius eórum in fidei confessióne et tormentórum perpessióne constantiam demirátus esset, veheménter ea re commótus ad Christum sese convértit. Quam ob rem cum aliis viginti tribus Christiánis conjéctus est in carcerem; ubi eum visitans Natália uxor, quæ et ipsa antea in Christum credíderat, ad martyrium incendit. Itaque, e custódia edúctus, tamdiu flagellis cæsus est, donec intestína diffluerent. Postremo, fractis crúribus, mánibus pedibúsque præcisis, una cum multis aliis martyrii certamen feliciter absolvit.
&teDeum

[Lectio9](rubrica 1960)
Jacob autem génuit Joseph. Hunc locum objecit nobis Julianus Augustus de dissonántia Evangelistárum, cur Evangelista Matthæus Joseph dixerit fílium Jacob et Lucas eum fílium appellarit Heli; non intélligens consuetúdinem Scripturárum, quod alter secúndum natúram, alter secúndum legem ei pater sit. Scimus enim hoc per Móysen, Deo jubente, præcéptum, ut, si frater aut propinquus absque liberis mórtuus fúerit, alius accípiat uxórem ad suscitándum semen fratris vel propinqui sui. Joseph virum Maríæ. Cum virum audíeris, suspicio tibi non subeat nuptiárum; sed recordare consuetúdinis Scripturárum, quod sponsi viri, et sponsæ vocéntur uxores.
&teDeum

[Ant Laudes]
@:Ant Vespera:s/;;.*//g

[Ant 2]
Nativitátem hodiérnam * perpetuæ Vírginis Genitrícis Dei Maríæ solémniter celebrémus, qua celsitúdo throni procéssit, allelúja.

[Versum 2]
@:Versum 1

[Commemoratio]
!Commemoratio S. Hadriani, Martyris
@Commune/C2:Oratio proper
$Oremus
Præsta, quǽsumus, omnípotens Deus: ut, qui beáti Hadriáni Mártyris tui natalícia cólimus, intercessióne ejus, in tui nóminis amóre roborémur.
$Per Dominum

[Versum 3]
@:Versum 1

[Ant 3]
Natívitas tua, * Dei Génetrix Virgo, gáudium annuntiávit univérso mundo: ex te enim ortus est sol justítiæ, Christus Deus noster: qui solvens maledictiónem, dedit benedictiónem; et confúndens mortem, donávit nobis vitam sempitérnam.

[Octava]
!Commemoratio Octavæ Nativitatis Beatæ Mariæ Virginis
Ant. Natívitas tua, * Dei Génetrix Virgo, gáudium annuntiávit univérso mundo: ex te enim ortus est sol justítiæ, Christus Deus noster: qui solvens maledictiónem, dedit benedictiónem; et confúndens mortem, donávit nobis vitam sempitérnam.
_
V. Natívitas est hódie sanctæ Maríæ Vírginis.
R. Cujus vita ínclita cunctas illustrat ecclésias.
_
$Oremus
Fámulis tuis, quǽsumus, Dómine, cæléstis gratiæ munus impertíre: ut, quibus beátæ Vírginis partus éxstitit salútis exórdium; Nativitátis ejus votíva solémnitas pacis tríbuat increméntum.
$Per Dominum
