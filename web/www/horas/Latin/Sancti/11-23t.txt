[Rank]
S. Clementis I Papæ et Martyris;;Duplex;;3;;vide C2

[Rank1570]
S. Clementis Papæ et Martyris;;Semiduplex;;2;;vide C2

[RankNewcal]
S. Clementis Papæ et Martyris;;Duplex optional;;2;;vide C2

[Rule]
vide C2;
9 lectiones
OPapaM=Cleméntem;

[Ant Vespera]
Oránte * sancto Cleménte, appáruit ei Agnus Dei.;;109
Non meis méritis * ad vos me misit Dóminus, vestris corónis partícipem fíeri.;;110
Vidi supra montem * Agnum stántem, de sub cujus pede fons vivus emánat.;;111
De sub cujus pede * fons vivus emánat: flúminis ímpetus lætíficat civitátem Dei.;;112
Omnes gentes * per gyrum credidérunt Christo Dómino.;;116

[Ant 1]
Orémus omnes * ad Dóminum Jesum Christum, ut Confessóribus suis fontis venam aperiat.

[Oratio]
Deus, qui nos annua beati Clementis Martyris tui atque Pontificis solemnitate lætificas: concede propitius; ut cujus natalitia colimus, virtutem quoque passionis imitemur.
$Per Dominum

[Commemoratio]
!Commemoratio S. Felicitatis Martyris
@Commune/C7:Oratio proper
$Oremus
Præsta, quǽsumus, omnípotens Deus: ut, beátæ Felicitátis Mártyris tuæ solémnia recenséntes, meritis ipsíus protegámur et précibus. 
$Per Dominum

[Responsory1]
R. Oránte sancto Cleménte, appáruit ei Agnus Dei, 
* De sub cujus pede fons vivus emánat: flúminis ímpetus lætíficat civitátem Dei.
V. Vidi supra montem Agnum stántem.
R. De sub cujus pede fons vivus emánat: flúminis ímpetus lætíficat civitátem Dei.

[Responsory2]
R. Omnes una voce dixérunt: Ora pro nobis, sancte Clemens; 
* Ut digni efficiámur promissiónibus Christi.
V. Non meis meritis ad vos me misit Dóminus vestris corónis participem fíeri.
R. Ut digni efficiámur promissiónibus Christi.

[Responsory3]
R. Dedísti, Dómine, habitáculum Mártyri tuo Cleménti in mari, in modum templi marmórei angélicis mánibus præparátum: 
* Iter præbens pópulo terræ, ut enárrent mirabília tua.
V. Dedísti, Dómine, Sanctis tuis viam in mari, et in flumínibus sémitam.
R. Iter præbens pópulo terræ, ut enárrent mirabília tua.
&Gloria
R. Iter præbens pópulo terræ, ut enárrent mirabília tua.

[Lectio4]
Clemens, Romanus, Faustini fílius, de regióne Cælii montis, discipulus beáti Petri, cujus méminit Paulus scribens ad Philippenses: Etiam rogo et te, germane compar, ádjuva illas quæ mecum laboravérunt in Evangelio, cum Cleménte et ceteris adjutóribus meis, quorum nómina sunt in libro vitæ. Hic septem Urbis regiónes divísit septem notariis, síngulas singulis attribuens, qui passiónes Mártyrum et res ab eis gestas, diligentíssime conquisitas, litteris mandarent. Multa scripsit et ipse accurate et salutáriter, quibus christianam religiónem illustrávit.

[Lectio5]
Cum autem doctrina ac vitæ sanctitáte multos ad Christi fidem convérteret, a Trajano imperatóre relegátus est trans mare Pónticum in solitúdine urbis Chersonæ; in qua duo míllia Christianórum réperit, qui ab eodem Trajano condemnáti fuerant. Qui cum in eruéndis et secandis marmóribus aquæ penuria laborarent, Clemens, facta oratióne, in vicinum collem ascéndit, in cujus jugo vidit Agnum dextero pede fontem aquæ dulcis, qui inde scatebat, attingentem; ubi omnes sitim explevérunt. Eoque miraculo multi infidéles, ad Christi fidem conversi, Clementis etiam sanctitátem venerari cœpérunt.

[Lectio6]
Quibus concitátus Trajanus, misit illuc qui Clementem, alligáta ad ejus collum ánchora, in profúndum dejícerent. Quod cum factum esset, Christiánis ad littus orántibus, mare ad tria milliaria recéssit; eoque illi accedéntes, ædiculam marmoream in templi formam et intus arcam lápideam, ubi Mártyris corpus cónditum est. Ecclésia etiam in eo ínsulæ loco unde divinitus fons manarat, ejusdem nómine dedicáta est. Vixit in pontificatu annos novem, menses sex, dies sex. Fecit ordinatiónes duas mense Decembri, quibus creávit presbyteros decem, diaconos duos, episcopos per diversa loca quindecim.

[Lectio7]
Léctio sancti Evangélii secúndum Matthǽum
!Matt 24:42-45
In illo témpore: Dixit Jesus discipulis suis: Vigilate, quia nescitis qua hora Dominus vester venturus sit. Et réliqua.
_
Homilía sancti Hilárii Epíscopi
!Comment. in Matth. Can 26
Ut ignorantiam illam diei omnibus taciti, non sine utilis silentii ratione esse sciremus, vigilare nos Dominus propter adventum furis admonuit, et orationum assiduitate detentos omnibus præceptorum suorum operibus inhærere. Furem enim esse ostendit zabulum, ad detrahenda ex nobis spolia pervigilem, et corporum nostrorum domibus insidiantem: ut ea incuriosis nobis, et somno deditis, consiliorum suorum atque illecebrarum jaculis perfodiat. Paratos igitur esse nos convenit: quia diei ignoratio intentam sollicitudinem suspensæ exspectationis exagitet.

[Lectio8]
!Can 27
Quisnam est fidelis servus et prudens, quem constituit Dominus super familiam suam? Quamquam in commune nos ad indefessam vigilantiæ curam adhortetur: specialem tamen populi principibus, id est, episcopis, in exspectatione adventuque suo sollicitudinem mandat. Hunc enim servum fidelem atque prudentem, præpositum familiæ significat, commoda atque utilitates commissi sibi populi curantem. Qui si dicto audiens, et præceptis obediens erit, id est, si doctrinæ opportunitate et veritate infirma confirmet, disrupta consolidet, depravata convertat, et verbum vitæ in æternitatis cibum alendæ familiæ dispendat, atque hæc agens, hisque immorans deprehendatur: gloriam a Domino tamquam dispensator fidelis et villicus utilis consequetur, et super omnia bona constituetur; id est, in Dei gloria collocabitur, quia nihil sit ultra, quod melius sit.

[Lectio93]
!Commemoratio pro S. Felicitate Mart.
Sermo sancti Gregórii Papæ.
!Ex Homilía 3 in Evangelica
Beáta Felícitas, cujus hódie natalícia celebramus, septem fílios sic post se tímuit vivos in carne relínquere, sicut carnales paréntes solent metúere ne mórtuos præmittant. In persecutiónis enim labóre deprehensa, filiórum corda in amore supernæ pátriæ prædicando roborávit; et parturívit spíritu quos carne pepérerat, ut prædicatióne páreret Deo quos carne pepérerat mundo. Numquid ergo hanc feminam Mártyrem dixerim? Sed plus quam Mártyrem; quæ, septem pignóribus ad regnum præmissis, tot ante se mórtuos transmisit. Ad pœnam prima venit, sed pervenit octava.
&teDeum

[Ant Laudes]
@:Ant Vespera:s/;;.*//g

[Ant 2]
Cum iter ad mare cepísset, * pópulus voce magna clamábat: Dómine Jesu Christe, salva illum; et Clemens cum lácrimis dicébat: Súscipe, Pater, spíritum meum.

[Ant 3]
@:Ant 1

[Ant Vespera 3]
@:Ant Vespera:s/116/115/
