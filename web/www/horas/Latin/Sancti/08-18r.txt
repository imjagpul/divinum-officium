[Rank]
S. Agapiti Martyris;;Simplex;;1.1;;vide C2

[Rule]
vide C2;

[Oratio]
Lætétur Ecclésia tua, Deus, beáti Agápiti Mártyris tui confísa suffrágiis: atque, eius précibus gloriósis, et devóta permáneat et secúra consístat.
$Per Dominum

[Lectio93]
Agapitus Prænestinus quindecim annos natus, Aureliano imperatore, martyrii~
cupidissimus, cum propter constantiam religionis, imperatoris jussu primum~
nervis diutissime cæsus, deinde in tetrum carcerem conjectus esset, ut nihil~
omnino per quatuor dies gustaret, e custodia est eductus: et ardentibus~
carbonibus capiti ejus impositis, Deo agens gratias, iterum affectus verberibus,~
nudus ita pedibus suspensus est, ut ingens fumus e subjecto igne os ejus~
obrueret. Tum fervens aqua in ejus ventrem effusa est, maxillæque confractæ.~
Quo tempore judex e tribunali lapsus, paulo post mortuus est. Ea re incenso~
imperatore, sanctum juvenem jubente feris objici, cum illæ non auderent~
attingere, Præneste gladio percussus est.
&teDeum
