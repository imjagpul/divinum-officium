[Rank]
S. Stephani Protomartyris;;Duplex II class cum octava simplici;;5.4;;ex C2

[Rank1960]
S. Stephani Protomartyris;;Duplex II class;;5;;ex C2

[Rule]
ex C2;
Psalmi Dominica
Antiphonas horas
9 lectiones
no Psalm5

[Versum 1]
@Commune/C2:Versum 1

[Ant 1]
Stephanus autem * plenus gratia et fortitudine, faciebat signa magna in populo.

[Oratio]
Da nobis, quǽsumus, Dómine, imitári quod cólimus: ut discámus et inimícos dilígere; quia ejus natalícia celebrámus, qui novit étiam pro persecutóribus exoráre Dóminum nostrum Jesum Christum Fílium tuum:
$Qui tecum

[Invit]
Christum natum, qui beátum hódie coronávit Stéphanum, * Veníte, adorémus.

[Lectio1]
De Actibus Apostolórum.
!Act. 6:1-6
1 In diébus illis, crescénte número discipulórum, factum est murmur Græcórum advérsus Hebræos, eo quod despiceréntur in ministerio quotidiáno víduæ eórum. 
2 Convocántes autem duódecim multitúdinem discipulórum, dixérunt: Non est æquum nos derelínquere verbum Dei et ministrare mensis. 
3 Considerate ergo, fratres, viros ex vobis boni testimonii, septem, plenos Spíritu Sancto et sapiéntia, quos constituámus super hoc opus. 
4 Nos vero oratióni et ministerio verbi instántes érimus. 
5 Et plácuit sermo coram omni multitúdine. Et elegérunt Stephanum virum plenum fide et Spíritu Sancto, et Philippum, et Próchorum, et Nicánorem, et Timónem, et Pármenam, et Nicoláum, ádvenam Antiochenum. 
6 Hos statuérunt ante conspéctum Apostolórum: et orántes imposuérunt eis manus.

[Responsory1]
R. Stéphanus autem plenus grátia et fortitúdine, 
* Faciebat prodígia et signa magna in pópulo.
V. Surrexérunt quidam de synagóga disputántes cum Stéphano: et non poterant resístere sapiéntiæ, et Spiritui qui loquebátur.
R. Faciebat prodígia et signa magna in pópulo.

[Lectio2]
!Act. 6:7-10;7:54
7 Et verbum Dómini crescebat, et multiplicabátur númerus discipulórum in Jerúsalem valde: multa étiam turba sacerdotum obediebat fidei.
8 Stephanus autem plenus grátia et fortitúdine, faciebat prodígia et signa magna in pópulo. 
9 Surrexérunt autem quidam de synagóga, quæ appellátur Libertinórum, et Cyrenénsium et Alexandrinórum, et eórum qui erant a Cilicia, et Asia, disputántes cum Stephano: 
10 et non póterant resístere sapiéntiæ, et Spiritui qui loquebátur. 
54 Audiéntes autem hæc, dissecabántur córdibus suis, et stridébant déntibus in eum.

[Responsory2]
R. Vidébant omnes Stéphanum, qui erant in concílio: 
* Et intuebántur vultum ejus tamquam vultum Angeli stantis inter illos.
V. Plenus grátia et fortitúdine, faciebat prodígia et signa magna in pópulo.
R. Et intuebántur vultum ejus tamquam vultum Angeli stantis inter illos.

[Lectio3]
!Act. 7:55-59
55 Cum autem esset plenus Spíritu Sancto, inténdens in cælum, vidit glóriam Dei, et Jesum stántem a dextris Dei. Et ait: Ecce video cælos apertos, et Fílium hóminis stántem a dextris Dei. 
56 Exclamántes autem voce magna, continuérunt aures suas, et ímpetum fecérunt unanímiter in eum. 
57 Et ejiciéntes eum extra civitátem lapidábant: et testes deposuérunt vestiménta sua secus pedes adolescentis, qui vocabátur Saulus. 
58 Et lapidábant Stephanum, invocántem et dicéntem: Dómine Jesu, suscipe spíritum meum.
59 Positis autem genibus, clamávit voce magna, dicens: Dómine, ne statuas illis hoc peccátum. Et cum hoc dixísset, obdormívit in Dómino.

[Responsory3]
R. Intuens in cælum beátus Stéphanus, vidit glóriam Dei, et ait: 
* Ecce video cælos apertos, et Fílium hóminis stántem a dextris virtútis Dei.
V. Cum autem esset Stéphanus plenus Spíritu Sancto, inténdens in cælum, vidit glóriam Dei, et ait.
R. Ecce video cælos apertos, et Fílium hóminis stántem a dextris virtútis Dei.
&Gloria
R. Ecce video cælos apertos, et Fílium hóminis stántem a dextris virtútis Dei.

[Lectio4]
Sermo sancti Fulgentii Epíscopi.
!Sermo 3, de S. Stephano, circa init.
Heri celebrávimus témporalem sempiterni Regis nostri natalem: hódie celebrámus triumphalem militis passiónem. Heri enim Rex noster trábea carnis indútus, de aula uteri virginalis egrédiens, visitare dignátus est mundum: hódie miles de tabernáculo corporis éxiens, triumphator migrávit ad cælum. Ille, sempiternæ Deitátis majestáte servata, servile cinctórium carnis assumens, in hujus sæculi campum pugnatúrus intrávit; iste, depositis corruptibílibus corporis induméntis, ad cæli palatium perenniter regnatúrus ascéndit. Ille descéndit carne velatus, iste ascéndit sánguine laureatus.

[Responsory4]
R. Lapidábant Stéphanum invocántem et dicéntem: 
* Dómine Jesu Christe, accipe spíritum meum: et ne statuas illis hoc peccátum.
V. Positis autem genibus, clamávit voce magna, dicens.
R. Dómine Jesu Christe, accipe spíritum meum: et ne statuas illis hoc peccátum.

[Lectio5]
Ascéndit iste lapidántibus Judæis, quia ille descéndit lætántibus Angelis. Glória in excélsis Deo, heri sancti Angeli exsultántes cantavérunt: hódie Stephanum lætántes in suum consortium suscepérunt. Heri Dóminus exívit de útero Vírginis: hódie miles egréssus est de ergástulo carnis. Heri Christus pro nobis pannis est involutus: hódie Stephanus stola est ab eo immortalitátis indútus. Heri præsépis angustia Christum portávit infántem: hódie immensitas cæli suscépit Stephanum triumphántem. Solus Dóminus descéndit, ut multos elevaret: humiliávit se Rex noster, ut suos milites exaltáret.

[Responsory5]
R. Impetum fecérunt unanímiter in eum, et ejecérunt eum extra civitátem, invocántem et dicéntem: 
* Dómine Jesu, accipe spíritum meum.
V. Et testes deposuérunt vestiménta sua secus pedes adolescentis, qui vocabátur Saulus: et lapidábant Stéphanum invocántem et dicéntem.
R. Dómine Jesu, accipe spíritum meum.

[Lectio6]
Necessárium tamen nobis est, fratres, agnóscere, quibus armis præcinctus Stephanus sævítiam Judæórum pótuit superare, ut ita meruísset feliciter triumphare. Stephanus ergo, ut nóminis sui corónam meruísset accípere, caritátem pro armis habebat, et per ipsam ubíque vincebat. Per caritátem Dei sæviéntibus Judæis non cessit: per caritátem próximi pro lapidántibus intercessit. Per caritátem arguebat errántes, ut corrigeréntur: per caritátem pro lapidántibus orabat, ne puniréntur. Caritátis virtúte subnixus, vicit Saulum crudeliter sæviéntem; et quem hábuit in terra persecutórem, in cælo meruit habere consortem.

[Responsory6]
R. Impii super justum jacturam fecérunt, ut eum morti tráderent: 
* At ille gaudens suscépit lápides, ut mererétur accípere corónam glóriæ.
V. Continuérunt aures suas, et ímpetum fecérunt unanímiter in eum.
R. At ille gaudens suscépit lápides, ut mererétur accípere corónam glóriæ.
&Gloria
R. At ille gaudens suscépit lápides, ut mererétur accípere corónam glóriæ.

[Lectio7]
Léctio sancti Evangélii secúndum Matthǽum.
!Matt 23:34-39
In illo témpore: Dicebat Jesus scribis et pharisæis: Ecce ego mitto ad vos prophétas, et sapiéntes, et scribas: et ex illis occidetis, et crucifigetis. Et réliqua.
_
Homilía sancti Hierónymi Presbýteri.
!Liber 4 Comment. in cap. 23. Matthæi.
Hoc quod antea dixeramus, Implete mensúram patrum vestrórum; ad personam Dómini pertinére, eo quod occidendus esset ab eis, potest et ad discipulos ejus referri, de quibus nunc dicit: Ecce ego mitto ad vos prophétas, et sapiéntes, et scribas. Simulque observa, juxta Apostolum scribéntem ad Corinthios, varia esse dona discipulórum Christi; alios prophétas, qui ventúra prædícent; alios sapiéntes, qui novérunt quando debeant proferre sermónem; alios scribas in lege doctíssimos, ex quibus lapidátus est Stephanus, Paulus occisus, crucifixus Petrus, flagelláti in Actibus Apostolórum discípuli.

[Responsory7]
R. Stéphanus servus Dei, quem lapidábant Judæi, vidit cælos apertos: vidit, et introívit: 
* Beátus homo, cui cæli patebant.
V. Cum ígitur saxórum crepitántium túrbine quaterétur, inter æthéreos aulæ cæléstis sinus divina ei claritas fulsit.
R. Beátus homo, cui cæli patebant.

[Lectio8]
Quærimus, quis iste sit Zacharías fílius Barachíæ: quia multos légimus Zacharías. Et ne líbera nobis tribuerétur erroris facultas, additum est: Quem occidístis inter templum et altáre. In diversis diversa legi: et debeo singulórum opiniónes pónere. Alii Zacharíam fílium Barachíæ dicunt, qui in duódecim prophétis undecimus est, patrisque in eo nomen consentit: sed ubi occisus sit inter templum et altáre, Scriptura non lóquitur; maxime cum tempóribus ejus vix ruinæ templi fúerint. Alii Zacharíam patrem Joánnis intelligi volunt, ex quibusdam apocryphórum somniis approbántes, quod proptérea occisus sit, quia Salvatoris prædicaverit advéntum.

[Responsory8]
R. Patefactæ sunt januæ cæli Christi Mártyri beato Stéphano, qui in número Mártyrum invéntus est primus:
* Et ideo triumphat in cælis coronátus.
V. Mortem enim, quam Salvátor noster dignátus est pro nobis pati, hanc ille primus réddidit Salvatori.
R. Et ideo triumphat in cælis coronátus.
&Gloria
R. Et ideo triumphat in cælis coronátus.

[Lectio9]
Alii istum volunt esse Zacharíam, qui occisus est a Joas rege Judæ inter templum et altáre, sicut Regum narrat historia. Sed observándum, quod ille Zacharías non sit fílius Barachíæ, sed fílius Jójadæ sacerdotis: unde et Scriptura refert: Non fuit recordátus Joas patris ejus Jójadæ, quia sibi fecísset bona. Cum ergo et Zacharíam teneámus et occisiónis conséntiat locus: quærimus, quare Barachíæ dicátur fílius, et non Jójadæ? Barachía lingua nostra Benedíctus Dómini dícitur, et sacerdotis Jójadæ justítia Hebræo nómine demonstrátur. In Evangelio, quo utúntur Nazareni, pro fílio Barachíæ, fílium Jójadæ reperímus scriptum.
&teDeum

[Ant Laudes]
Lapidavérunt Stephanum, * et ipse invocábat Dóminum, dicens: Ne statuas illis hoc peccátum.
Lapides torrentis * illi dulces fuérunt: ipsum sequúntur omnes ánimæ justæ.
Adhæsit ánima mea * post te, quia caro mea lapidáta est pro te, Deus meus.
Stephanus vidit * cælos apertos, vidit, et introívit: beátus homo, cui cæli patebant.
Ecce video * cælos apertos, et Jesum stántem a dextris virtútis Dei.

[Capitulum Laudes]
!Act. 6:8
v. Stephanus autem plenus grátia et fortitúdine, faciebat prodígia et signa magna in pópulo.
$Deo gratias

[Versum 2]
V. Sepeliérunt Stephanum viri timoráti.
R. Et fecérunt planctum magnum super eum.

[Ant 2]
@:Ant 1

[Lectio Prima]
!Act. 7:59
v. Positis autem genibus, clamávit voce magna, dicens: Dómine, ne statuas illis hoc peccátum. Et cum hoc dixísset, obdormívit in Dómino.

[Capitulum Tertia]
@:Capitulum Laudes

[Capitulum Sexta]
!Act. 6:9-10
v. Surrexérunt autem quidam de synagóga, quæ appellátur Libertinórum, et Cyrenensium, et Alexandrinórum, et eórum qui erant a Cilicia, et Asia, disputántes cum Stephano: et non poterant resistere sapiéntiæ, et Spiritui qui loquebátur.
$Deo gratias

[Capitulum Nona]
@:Lectio Prima
$Deo gratias

[Ant Vespera 3]
@Sancti/12-25:Ant Vespera 3

[Capitulum Vespera]
@:Capitulum Laudes

[Versum 3]
V. Stephanus vidit cælos apertos.
R. Vidit, et introívit: beátus homo, cui cæli patebant.

[Ant 3]
Sepeliérunt Stephanum * viri timorati, et fecérunt planctum magnum super eum.

[Commemoratio 2]
@Sancti/12-25:Octava

[Commemoratio 3]
@Sancti/12-25:Octava

[Octava 2]
!Commemoratio Octavæ S. Stephani
Ant. Stephanus autem * plenus gratia et fortitudine, faciebat signa magna in populo.
_
V. Sepeliérunt Stephanum viri timoráti.
R. Et fecérunt planctum magnum super eum.
_
$Oremus
Da nobis, quǽsumus, Dómine, imitári quod cólimus: ut discámus et inimícos dilígere; quia ejus natalícia celebrámus, qui novit étiam pro persecutóribus exoráre Dóminum nostrum Jesum Christum Fílium tuum:
$Qui tecum

[Octava 3]
!Commemoratio Octavæ S. Stephani
Ant. Sepeliérunt Stephanum * viri timoráti, et fecérunt planctum magnum super eum.
_
V. Stephanus vidit cælos apertos.
R. Vidit, et introívit: beátus homo, cui cæli patebant.
_
$Oremus
Da nobis, quǽsumus, Dómine, imitári quod cólimus: ut discámus et inimícos dilígere; quia ejus natalícia celebrámus, qui novit étiam pro persecutóribus exoráre Dóminum nostrum Jesum Christum Fílium tuum:
$Qui tecum
