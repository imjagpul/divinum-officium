[Rank]
S. Thomæ Apostoli;;Duplex II classis;;5.1;;ex C1

[Rank1960]
S. Thomæ Apostoli;;Duplex II classis;;5;;ex C1

[Rule]
ex C1;
9 lectiones;
Psalmi Dominica
Antiphonas horas

[Ant 1]
Quia vidísti me * Thoma, credidísti: beati qui non vidérunt, et credidérunt, allelúja.

[Oratio]
Da nobis, quǽsumus, Dómine, beáti Apóstoli tui Thomæ solemnitátibus gloriári: ut eius semper et patrocíniis sublevémur; et fidem cóngrua devotióne sectémur.
$Per Dominum

[Lectio4]
Thomas Apóstolus, qui et Didymus, Galilæus, post acceptum Spíritum Sanctum in multas provincias profectus est ad prædicándum Christi Evangélium: Parthis, Medis, Persis, Hyrcanis et Bactris christianæ fidei et vitæ præcepta trádidit. Postremo ad Indos se cónferens, eos in christiana religióne erudívit. Qui ad extremum, vitæ doctrinæque sanctitáte et miraculórum magnitúdine, cum ceteris ómnibus sui admiratiónem et Jesu Christi amórem commovísset; illíus gentis regem, idolórum cultórem, magis ad iram accéndit: cujus senténtia condemnatus, telisque confossus, Calaminæ apostolátus honórem martyrii coróna decorávit.

[Lectio5]
@Commune/C1:Lectio4

[Lectio6]
@Commune/C1:Lectio5

[Lectio7]
Léctio sancti Evangélii secúndum Joánnem
!Joannes 20:24-29
In illo témpore: Thomas, unus ex duódecim, qui dícitur Dídymus, non erat cum eis, quando venit Jesus. Et réliqua.
_
Homilía sancti Gregórii Papæ
!Homilia 26 in Evang., post med.
Quid, fratres caríssimi, quid inter hæc animadvértitis? Numquid casu gestum creditis, ut eléctus ille discipulus tunc deésset, post autem veniens audíret, áudiens dubitaret, dubitans palparet, palpans créderet? Non hoc casu, sed divina dispensatióne gestum est. Egit namque miro modo superna cleméntia, ut discipulus ille dubitans, dum in magistro suo vulnera palparet carnis, in nobis vulnera sanaret infidelitátis. Plus enim nobis Thomæ infidelitas ad fidem, quam fides credéntium discipulórum prófuit; quia dum ille ad fidem palpando redúcitur, nostra mens, omni dubitatióne postpósita, in fide solidátur.

[Lectio8]
Sic quippe discipulum Dóminus post resurrectiónem suam dubitare permisit, nec tamen in dubitatióne deséruit; sicut ante nativitátem suam habére Mariam sponsum vóluit, qui tamen ad ejus nuptias non pervenit. Nam ita factus est discipulus dubitans et palpans, testis veræ resurrectiónis, sicut sponsus matris fuerat custos integerrimæ virginitátis. Palpávit autem, et exclamávit: Dóminus meus, et Deus meus. Dicit ei Jesus: Quia vidísti me, credidísti. Cum Paulus Apóstolus dicat, Est autem fides sperandárum substántia rerum, arguméntum non apparéntium; profecto liquet quia fides illárum rerum argumentum est, quæ apparére non possunt. Quæ étenim apparent, jam fidem non habent, sed agnitiónem.

[Lectio9]
Dum ergo vidit Thomas, dum palpávit, cur ei dícitur: Quia vidísti me, credidísti? Sed aliud vidit, aliud credidit. A mortali quippe hómine divinitas videri non pótuit. Hóminem ergo vidit, et Deum conféssus est, dicens: Dóminus meus, et Deus meus. Vidéndo ergo credidit, qui consíderando verum hóminem, hunc Deum, quem vidére non poterat, exclamávit. Lætíficat valde quod sequitur: Beáti qui non vidérunt, et credidérunt. In qua nimirum senténtia nos speciáliter signáti sumus, qui eum, quem carne non vídimus, mente retinemus. Nos signáti sumus; sed si fidem nostram opéribus sequimur. Ille étenim vere credit, qui exercet operando quod credit.
&teDeum

[Ant 2]
@:Ant 1

[Ant 3]
@:Ant 1
