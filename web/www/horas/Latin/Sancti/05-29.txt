[Rank]
S. Mariæ Magdalenæ de Pazzis Virginis;;Semiduplex;;2.1;;vide C6

[Rule]
vide C6;
9 lectiones

[Oratio]
Deus, virginitátis amátor, qui beátam Maríam Magdalénam Vírginem, tuo amóre~
succénsam, cæléstibus donis decorásti: da; ut, quam festíva celebritáte~
venerámur, puritáte et caritáte imitémur.
$Per Dominum.

[Hymnus Matutinum]
@Commune/C6:Hymnus Matutinum 1

[Lectio4]
Maria Magdalena illustriori Pazziorum genere Florentiæ nata, fere ab incunabulis iter perfectionis arripuit. Decennis perpetuam virginitatem vovit, susceptoque habitu in monasterio sanctæ Mariæ Angelorum ordinis Carmelitarum, se omnium virtutum exemplar exhibuit. Adeo casta fuit, ut quidquid puritatem lædere potest, penitus ignoraverit. Quinquennium, Deo jubente, solo pane et aqua transegit, exceptis diebus Dominicis, quibus cibis quadragesimalibus vescebatur. Corpus suum cilicio, flagellis, frigore, inddia, vigiliis, nuditate, atque omni pœnarum genere cruciabat.

[Lectio5]
Tanto igne divini amoris æstuabat, ut ei ferendo impar, ingesta aqua pectus refrigerare cogeretur. Extra sensus frequenter rapta, diutirnas et admirabiles extases passa est, in quibus et arcana cælestia penetravit, et eximiis a Deo gratiis illustrata fuit His autem munita longum certamen a principibus tenebrarum sustinuit, arida, desolata, ab omnibus derelicta, variisque tentationibus vexata: Deo sic permittente, ut invictæ patientiæ, ac profundissimæ humilitatis exemplar præberet.

[Lectio6]
Caritate erga proximum singulariter enituit: nam sæpe noctes ducebat insomnes, vel obeundis sororum ministeriis, vel inserviendo infirmis occupata, quarum aliquando ulcera lambens sanavit. Infidelium et peccatorum perditionem amare deflens, se ad quælibet pro illorum salute tormenta paratam offerebat. Multis ante obitum annis, universis cæli delicus, quibus copiose affluebat, heroica virtute remintians, illud frequenter in ore habebat: Pati, non mori. Tandem longa et gravissima infirmitate exhausta, transivit ad sponsum, die vigesima quinta Maji, anno millesimo sexcentesimo septimo, expleto anno quadragesimo primo setatis suæ. Eam multis in vita et post mortem miraculis claram, Clemens nonus sanctarum virginum numero adscripsit: cujus corpus in præsentem diem incorruptum conservatur.

[Lectio94]
María Magdaléna Floréntiæ illústri Pazziórum génere nata, fere ab incunábulis iter perfectiónis arrípuit. Decénnis perpétuam virginitátem vovit, susceptóque hábitu in monastério sorórum Carmelitárum, se ómnium virtútum exémplar præbuit. Adeo casta fuit, ut, quidquid puritátem lædere posset, pénitus ignoráverit. Tanto igne divíni amóris æstuábat, ut, ei feréndo impar, ingésta aqua pectus refrigeráre cogerétur. Caritáte erga próximum excélluit; nam sæpe noctes ducébat insómnes, vel obeúndis sorórum ministériis, vel inserviéndo infírmis occupáta, quarum aliquándo úlcera lambens sanávit. Illud frequénter in ore habébat: Pati, non mori. Tandem, diútino et gravi morbo exháusta, transívit ad Sponsum, anno millésimo sexcentésimo séptimo, expléto ætátis suæ quadragésimo primo. Eam Clemens nonus sanctárum Vírginum número adscrípsit.
&teDeum
